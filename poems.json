[
    {
        "author": "陳嘉言",
        "paragraphs": [
            "公子申敬愛，攜朋翫物華。",
            "人是平陽客，地即石崇家。",
            "水文生舊浦，風色滿新花。",
            "日暮連歸騎，長川照晚霞。"
        ],
        "title": "晦日宴高氏林亭",
        "id": "30a199ac-e508-46c2-b3ed-ecbcda4e4d81"
    },
    {
        "author": "張方平",
        "paragraphs": [
            "登高聞舊俗，況此奉堯觴。",
            "鳴蹕遥空下，層樓顥氣傍。",
            "御溝新過雨，苑樹未經霜。",
            "楚澤丹苞重，吳畦紫穗香。",
            "三侯天縱妙，九節召南章。",
            "中豈矜多藝，威將懾四方。",
            "清時人共樂，白日坐間長。",
            "近從叨慈渥，區區祝壽昌。"
        ],
        "title": "九日侍宴太清樓",
        "id": "4bad834a-1e0d-439f-9827-b1f789a01d68"
    },
    {
        "author": "郭磊卿",
        "paragraphs": [
            "更從別駕立朝端，白簡風生憲府寒。",
            "宣室每前深夜席，木天時染秘書翰。",
            "琴思中散人何在，鶴返遼陽影已單。",
            "聖主愴然爲輟食，九原莫作淚空漫。"
        ],
        "title": "挽張都諫文肅公",
        "id": "3390c045-bb09-4af1-97d7-21f11d8a933b"
    },
    {
        "author": "陳宓",
        "paragraphs": [
            "晚來細雨送輕愁，小院梅黄恰似秋。",
            "忽得滿盤堆鶴頂，更驚觸眼出貓頭。",
            "祇知渴吻三危飲，却愧枯腸萬卷搜。",
            "多謝美人情鄭重，明珠見餉恐空投。"
        ],
        "title": "謝王丞餉臨漳火山綠筍  其一",
        "id": "0ea0b3ac-8256-47ad-88fc-7ec8295b8181"
    },
    {
        "author": "徐瑞",
        "paragraphs": [
            "憎欲毋已甚，同塵正自佳。",
            "我如張仲蔚，蓬蒿滿荒階。",
            "觀化有妙悟，委運增曠懷。",
            "鴻飛正冥冥，雞鳴漫喈喈。",
            "美人芳杜姿，玩世善打乖。",
            "曲肱有真樂，俟命且潔齋。",
            "身屈道則尊，不事塹與崖。",
            "平生山中約，高致許我儕。",
            "此語二十年，此事行當諧。",
            "試看紅塵客，踏破幾鐵鞋。"
        ],
        "title": "芳洲寄古詩一首申山中之約次韻奉謝",
        "id": "355989a2-fd9a-4386-b138-77cb109eacd4"
    },
    {
        "author": "太宗皇帝",
        "paragraphs": [
            "以茲遊觀極，悠然獨長想。",
            "披卷覽前蹤，撫躬尋既往。",
            "望古茅茨約，瞻今蘭殿廣。",
            "人道惡高危，虛心戒盈蕩。",
            "奉天竭誠敬，臨民思惠養。",
            "納善察忠諫，明科慎刑賞。",
            "六五誠難繼，四三非易仰。",
            "廣待淳化敷，方嗣云亭響。"
        ],
        "title": "帝京篇十首 十",
        "id": "6b51924c-4325-4bc7-8134-1217dcbb2585"
    },
    {
        "author": "王建",
        "paragraphs": [
            "嬌愛更何日，高臺空數層。",
            "含啼暎雙袖，不忍看西陵。",
            "漳水東流無復來，百花輦路爲蒼苔。",
            "青樓月夜長寂寞，碧雲日莫空裴回。",
            "君不見鄴中萬事非昔時，古人不在今人悲。",
            "春風不逐君王去，草色年年舊宮路。",
            "宮中歌舞已浮雲，空指行日往來處。"
        ],
        "title": "銅雀臺",
        "id": "af90c196-d5f3-4b4b-a11a-e7565c1c2ede"
    },
    {
        "author": "王安國",
        "paragraphs": [
            "三靈山下新安水，瀟灑人間畫不如。",
            "收得市朝忙日月，歸來田里老樵漁。",
            "君能知命忘機久，我愧於時觸事疏。",
            "從此卜鄰同笑傲，何須强著解嘲書。"
        ],
        "title": "贈三靈程道人",
        "id": "4eb8c0c4-e886-47f0-9791-787cabbb1101"
    },
    {
        "author": "劉敞",
        "paragraphs": [
            "雍門妙弦歌，哀響激人耳。",
            "偉哉孟嘗君，慷慨淚如水。",
            "當生復念死，誰謂悲能已。",
            "絲桐信感人，世固乏之子。"
        ],
        "title": "雜詩二十二首  其二○",
        "id": "f2b2dfdc-ab03-4284-8036-7b537175bdda"
    },
    {
        "author": "釋紹嵩",
        "paragraphs": [
            "老景人情一羽輕，絆身何用尚浮名。",
            "備嘗世事灰心久，更問儂當作麽生。"
        ],
        "title": "浩西堂見和因再用韻  其二",
        "id": "306230a7-69f5-407a-8317-5e85a9e0f175"
    },
    {
        "author": "釋廣聞",
        "paragraphs": [
            "風吹兩鬢蕭蕭起，全身已是拖泥水。",
            "何人領取鉤頭意，明明不在魚籃裏。"
        ],
        "title": "魚籃相贊",
        "id": "d4dfdda6-2cc1-4812-9dd8-4c27ed0caf44"
    },
    {
        "author": "孫應時",
        "paragraphs": [
            "四海夥人物，百年各馳驅。",
            "持身付埃塵，擾擾竟何須。",
            "臨邛家四壁，洛北飯一孟。",
            "白首頗光榮，不媿初心無。",
            "男兒胸中奇，玉虹自呵噓。",
            "滄浪振幽潔，沆瀣餐雲腴。",
            "養性一無累，經世乃其餘。",
            "芙蓉爲裳衣，秋蘭爲珮琚。",
            "西遊畧崑崙，東征拂玄菟。",
            "乘風羾天門，九闕請三呼。",
            "太息治安策，中流資一壺。",
            "河山洗祲氛，日月行天衢。",
            "凌煙千載容，丹青爲君鋪。",
            "請君辦此事，勿待餘子俱。",
            "我懶復無用，藜羹守故書。",
            "敢云驪龍睡，妄意淵中珠。"
        ],
        "title": "李允蹈以詩見詒走筆和之李號能詩諸貴人客也",
        "id": "13ab4963-b2c4-463f-aa6d-7d859ae0b22d"
    },
    {
        "author": "袁說友",
        "paragraphs": [
            "危樓千尺俯江津，天外飛帆點點勻。",
            "作此雄觀真壯士，奈何猶說污人塵。"
        ],
        "title": "庾公樓",
        "id": "12c4e696-3a5e-4207-8e8d-58cb46abe153"
    },
    {
        "author": "釋重顯",
        "paragraphs": [
            "聖諦廓然，何當辨的。",
            "對朕者誰，還云不識。",
            "因茲暗渡江，豈象生深棘。",
            "闔國人追不再來，千古萬古空相憶。",
            "休相憶，清風匝地有何極。"
        ],
        "title": "頌一百則  其一",
        "id": "56900f35-049d-470d-b735-79ec39c3471e"
    },
    {
        "author": "許渾",
        "paragraphs": [
            "月沈高岫宿雲開，萬里歸心獨上來。",
            "河畔雪飛揚子宅，海邊花盛越王臺。",
            "瀧分桂嶺魚難過，瘴近衡峯鴈却回。",
            "鄉信漸稀人漸老，只應頻看一枝梅。"
        ],
        "title": "冬日登越王臺懷歸",
        "id": "584e5331-0d9c-4af4-94a6-c5250764f2b4"
    },
    {
        "author": "曹勛",
        "paragraphs": [
            "廣殿薰風日正長，雲峰遠岫各微茫。",
            "上天不似人間熱，夏木陰陰六月凉。"
        ],
        "title": "癸未御前帖子三首  其一",
        "id": "56734dd4-741d-491c-a062-bfcf226bfa86"
    },
    {
        "author": "杜荀鶴",
        "paragraphs": [
            "日午離筵到夕陽，明朝秦地與吳鄉。",
            "同年多是長安客，不信行人欲斷腸。"
        ],
        "title": "關試後筵上別同人",
        "id": "f8737efb-017c-480d-bf8e-577bb0bf346b"
    },
    {
        "author": "傅察",
        "paragraphs": [
            "蕭然顔巷復誰堪，竟日潛心到五三。",
            "載酒未妨從靖節，圍棋端不羡羊曇。",
            "逢人傾倒群兒笑，落筆縱横四座慚。",
            "舊學青箱知未替，更将新律付諸男。"
        ],
        "title": "十五伯以詩見贈因次韻爲謝",
        "id": "ad4ec9ca-263e-4b03-961f-5cfb21571cf8"
    },
    {
        "author": "李之儀",
        "paragraphs": [
            "樂全老子如星日，真一仙人似鳳鸞。",
            "早歲光明均照耀，異時文彩避高寒。",
            "低回氣類追千劫，邂逅風流得二難。",
            "環堵蕭然清徹骨，却疑深雪卧袁安。"
        ],
        "title": "題張湛然兄弟所居壁時謁之不見",
        "id": "2af24cb7-4fad-41d7-b398-de4b92c36315"
    },
    {
        "author": "蘇軾",
        "paragraphs": [
            "亂葉和淒雨，投空如散絲。",
            "流年一如此，遊子去何之。",
            "節義古所重，艱危方自茲。",
            "他年著清德，仍復畏人知。"
        ],
        "title": "送胡掾",
        "id": "66f2f7dd-fa03-4e9b-bae8-22bce3ca7912"
    },
    {
        "author": "饒節",
        "paragraphs": [
            "少矜平子四愁詩，晚學趙州十二時。",
            "千里故人不解事，書來猶寄竹枝辭。"
        ],
        "title": "答惇上人七首  其四",
        "id": "06393619-0e5f-4f01-960b-74e1787fbc44"
    },
    {
        "author": "陳師道",
        "paragraphs": [
            "早晚望夫能化石，盡分人世作支機。"
        ],
        "title": "句  其五",
        "id": "5a7e9627-f82c-4fc5-80d8-dc7536156380"
    },
    {
        "author": "郊廟朝會歌辭",
        "paragraphs": [
            "羲和駕兮，其容杲杲。",
            "將安之兮，言歸黄道。",
            "光赫萬物，無古無今。",
            "人君之表，咸仰照臨。"
        ],
        "title": "紹興朝日十首 送神用《禮安》。",
        "id": "14b44e19-f532-4bfb-995c-2aea7351d2a2"
    },
    {
        "author": "呂江",
        "paragraphs": [
            "門外竹千箇，崖顛兩徑分。",
            "奔泉流碎月，高樹礙行雲。",
            "游客倦欲卧，道人言少文。",
            "但云秦學士，曾此遇茅君。"
        ],
        "title": "棲白庵",
        "id": "53dc40db-dbde-4074-9dff-8b6a98d87846"
    },
    {
        "author": "陸游",
        "paragraphs": [
            "萬古無窮夢，餘年欲散雲。",
            "身雖迫衰謝，學未廢鉏耘。",
            "開卷多新得，逢人有舊聞。",
            "伏生雖九十，猶冀與斯文。"
        ],
        "title": "秋來益覺頑健時一出遊意中甚適雜賦五字十首  其九",
        "id": "aaa085b3-1343-4b5d-aacc-50e4a09d2438"
    },
    {
        "author": "李流謙",
        "paragraphs": [
            "破曉庭皋一葉風，年華苒苒笑羈窮。",
            "獨携拄杖行溪曲，恐有挐音出葦叢。",
            "世界大千塵偶集，人生三十日方中。",
            "只須飽飯隨緣過，矰繳何曾到塞鴻。"
        ],
        "title": "秋懷次黄仲甄韻  其二",
        "id": "1aca1fd3-c73f-4493-b671-8ea042bdcd7f"
    },
    {
        "author": "虞儔",
        "paragraphs": [
            "漁蓑江上晚垂鈎，艇子何如喚莫愁。",
            "相伴梅花開庾嶺，寧將斗酒博梁州。",
            "夜歸深巷聞驚犬，歲稔無人見佩牛。",
            "明日樓前增偉觀，試看銀海戲羣鷗。"
        ],
        "title": "吳使君置酒見邀坐間雪作有詩即席和韻",
        "id": "98a72575-1a97-4394-abef-5a75080504f9"
    },
    {
        "author": "宋晉之",
        "paragraphs": [
            "日車未訪到仙宮，日脚將西又轉蓬。",
            "莫怪登山能草草，祗緣行李自匆匆。",
            "玉棺已去人何在，石鼎雖存味早空。",
            "休羨古來名與迹，幾多丘壑在胸中。"
        ],
        "title": "白石山",
        "id": "378f0d07-0994-4071-b3ef-626fab01ce0d"
    },
    {
        "author": "方回",
        "paragraphs": [
            "君子貴淡交，不在杯炙間。",
            "主人苦留客，因辭乃得還。",
            "中道逢故舊，酒肉又如山。",
            "半醉可以去，豈不知時艱。"
        ],
        "title": "上南行十二首  其一一",
        "id": "37cb1368-3301-4e96-b286-e026411dc6ac"
    },
    {
        "author": "顧逢",
        "paragraphs": [
            "雅道終爲造物嗔，不教淹屈定教貧。",
            "詩家一脈難相繼，父子得名能幾人。"
        ],
        "title": "雜興  其六",
        "id": "387b7c3b-21b9-4526-bcf2-894940a1dbac"
    },
    {
        "author": "宋庠",
        "paragraphs": [
            "十畝名園隔世塵，山嵇風義暗相親。",
            "只應歲晚凌霜操，併託松篁待主人。"
        ],
        "title": "和參政丁侍郎洛下新置小園寄留臺張郎中詩三首  其三",
        "id": "981ae151-6d5c-4b9b-8fa0-a14ea8afd96c"
    },
    {
        "author": "劉得仁",
        "paragraphs": [
            "朱檻滿明月，美人歌落梅。",
            "忽驚塵起處，疑是有風來。",
            "一曲聽初徹，幾年愁暫開。",
            "東南正雲雨，不得見陽臺。"
        ],
        "title": "聽歌",
        "id": "9a280978-cd68-4d49-bf3a-d197d5b0bd63"
    },
    {
        "author": "胡寅",
        "paragraphs": [
            "北客南來十五春，今年春雪妙洪鈞。",
            "梅花著子無堪比，柳絮藏條未有因。",
            "何限萌芽煩蹙縮，幾多峯嶺倦顰伸。",
            "紅桃頮面還添粉，翠竹垂頭詎辱身。",
            "爭似松枝擎蒨絢，恰如桂魄浄埃塵。",
            "無人敢琢非牢玉，有客曾歌是爛銀。",
            "一夜東風吹地匝，四簷甘雨落階勻。",
            "天公變化誰能測，坐看郊原景物新。"
        ],
        "title": "春雪",
        "id": "3ed841d9-1db0-44ec-b368-14b09b72fa05"
    },
    {
        "author": "朱貞白",
        "paragraphs": [
            "蟬眼龜形脚似蛛，未嘗正面向人趨。",
            "如今飣在盤筵上，得似江湖亂走無。"
        ],
        "title": "詠螃蟹",
        "id": "cb8d923e-6592-41ab-8948-013063676207"
    },
    {
        "author": "孟郊",
        "paragraphs": [
            "一身遶千山，遠作行路人。",
            "未遂東吳歸，暫出西京塵。",
            "仲宣荆州客，今余竟陵賓。",
            "往蹟雖不同，託意皆有因。",
            "商嶺莓苔滑，石坂上下頻。",
            "江漢沙泥潔，永日光景新。",
            "獨淚起殘夜，孤吟望初晨。",
            "驅馳竟何事，章句依深仁。"
        ],
        "title": "自商行謁復州盧使君虔",
        "id": "15007e5d-15e8-4ebb-9dc3-e35af867b9a3"
    },
    {
        "author": "王十朋",
        "paragraphs": [
            "天表初容咫尺親，雲龍重拜太官珍。",
            "賜從明主恩尤渥，分及清流事更新。",
            "搜卷要須嘗七椀，乘風便合到三神。",
            "諸公異日沾君貺，願寄江湖老散人。"
        ],
        "title": "上賜講讀官建茶某以說書與焉以十餠分贈太學同舍苪太博有詩次韵",
        "id": "10c9f900-e9ad-4d47-8adb-6204065fa0ec"
    },
    {
        "author": "王洋",
        "paragraphs": [
            "短檠三尺照座隅，眵昏兩目頭不梳。",
            "丈夫功業務廣大，安用事此牛尾書。",
            "多求舊聞助器識，欲駕萬里須舟輿。",
            "要堅志節在專苦，積螢照夜真前車。",
            "道鄉先生好門戶，髯季晚出充門閭。",
            "昻昻鷄群見野鶴，炯炯虎視嗟黔驢。",
            "如何天公不着眼，棄此異寶猶紛挐。",
            "我知造物自有意，將騁健駿先虛徐。",
            "金須百錬作鐘鼎，玉試三火真璠璵。",
            "來年明光再射策，聊取髙第酬三餘。",
            "古今人事自差别，見晚用速皆乘除。",
            "他年雲路着鞭穩，無忘過我中田廬。"
        ],
        "title": "贈鄒德年",
        "id": "1c0de6e6-c49a-40ae-b711-5f6477b5e1fe"
    },
    {
        "author": "周紫芝",
        "paragraphs": [
            "偶作長吟君莫嗔，一泓聊占小池春。",
            "斗升雖未分公廩，青紫猶堪作賣人。"
        ],
        "title": "爲蛙答",
        "id": "c670ba45-65b6-4e7d-9aa7-b42e23a40543"
    },
    {
        "author": "王績",
        "paragraphs": [
            "幽人養性靈，長嘯坐山扃。",
            "二月蘭心紫，三春柳色青。",
            "捲簾看水石，開牖望園亭。",
            "琴曲唯留古，書名半是經。",
            "風煙長入詠，几杖悉爲銘。",
            "切直平生盡，何爲勞是形？（按：《文獻通考·經籍考》引《周氏涉筆》錄「琴曲唯留古，書多半是經」二句，《全唐詩》卷三七收入。",
            "）。"
        ],
        "title": "山園",
        "id": "f1261cef-d262-42fc-aec5-80bf049172da"
    },
    {
        "author": "李中",
        "paragraphs": [
            "風狂雨暗舟人懼，自委神明志不邪。",
            "投得葦灣波浪息，岸頭煙火近人家。"
        ],
        "title": "江行值暴風雨",
        "id": "0e7f30a2-5ff5-4faa-b7fe-fe218e9bdd12"
    },
    {
        "author": "陳巖",
        "paragraphs": [
            "亭中妙墨粲于珍，添得一番山色新。",
            "幽坐看來如看畫，我今欲畫恨無人。"
        ],
        "title": "覽勝亭",
        "id": "3a92a429-c23c-4a1a-b4cc-329c6ab76684"
    },
    {
        "author": "郊廟朝會歌辭",
        "paragraphs": [
            "華纓就列，左衽來王。",
            "帝儀炳煥，大樂鏗鏘。",
            "禮成嶢闕，言旋未央。",
            "一人有慶，萬壽無疆。"
        ],
        "title": "建隆御樓三首《宋史·樂志》一：乾德六年，和峴言：按《開元禮》，郊祀，車駕還宮，入嘉德門奏《采茨之樂》，入太極門奏《太和之樂》。今郊祀禮畢，登樓肆赦然後還宮，宮縣但用《隆安》，不用《采茨》，其《隆安》樂章本是御殿之辭。伏詳《禮》意，《隆安之樂》自內而出，《采茨之樂》自外而入，若不並用，有失舊典。羣從之。 降坐用《隆安》。",
        "id": "bb785a69-081b-4eb1-bb52-43019242ac87"
    },
    {
        "author": "姜特立",
        "paragraphs": [
            "庭下棠陰七換秋，去思遺愛滿東州。",
            "當年父老留大尹，今日兒童迎細侯。",
            "久別雙溪勞夢想，重來八詠識風流。",
            "故人再此相逢地，曉出衡門失舊愁。"
        ],
        "title": "韓子師朝路爲小人無禮去國再來婺女  其二",
        "id": "d062c061-802a-488c-bb32-a1b373d9988b"
    },
    {
        "author": "范成大",
        "paragraphs": [
            "八環流韻寶枝鳴，古鐵無花紫翠明。",
            "莫遣閒人容易振，泉飛石落鬼寰驚。"
        ],
        "title": "鐵錫",
        "id": "e7861f97-7e3e-44d2-9c94-f075852194f6"
    },
    {
        "author": "賀鑄",
        "paragraphs": [
            "霜空出華月，樽酒聊相對。",
            "別夜復嬋娟，故人千里外。"
        ],
        "title": "和陳傳道秋日十詠 秋月",
        "id": "e7736072-a125-47d6-affa-5edc2572afc5"
    },
    {
        "author": "釋克勤",
        "paragraphs": [
            "曹溪路上，天高地厚。",
            "少室峰前，土曠人稀。",
            "孤然獨坐冷蕭蕭，大野橫身風颯颯。",
            "眼見則瞎，耳聽則聾，口說則啞。",
            "雖然不出一毫端，含吐十虛無向背。",
            "東海鯉魚打一棒，忙忙匝地便爲霖。"
        ],
        "title": "偈五十三首  其八",
        "id": "d2f2384a-2e15-4775-b82c-06b00106336e"
    },
    {
        "author": "胡宿",
        "paragraphs": [
            "天臺封詔紫泥馨，馬首前瞻北斗城。",
            "人在函關先望氣，帝于京兆最知名。",
            "一區東第趨晨近，數刻西廂接晝榮。",
            "正是兩宮裁化日，百金雙璧拜虞卿。"
        ],
        "title": "淮南發運趙邢州被詔歸闕",
        "id": "a820f955-c696-4b7b-ba8c-4e41e127216e"
    },
    {
        "author": "喻良能",
        "paragraphs": [
            "十年不踏淮安路，今日昌原得縱游。",
            "千樹撩人詩興動，恰如何遜在揚州。"
        ],
        "title": "昌園賞梅",
        "id": "f57f21fb-f370-41a7-a41e-b2d7de20e410"
    },
    {
        "author": "薛季宣",
        "paragraphs": [
            "山影殊亭日轉西，牆頭歷歷片帆移。",
            "何人喚我頻歸去，側耳疏篁怨子規。"
        ],
        "title": "艮止亭晚意",
        "id": "4e0efbfc-8114-4400-8155-5ebd22a08ab4"
    },
    {
        "author": "陳著",
        "paragraphs": [
            "羨君培早學，人十己千之。",
            "燕雀誰知我，蛟龍自有時。",
            "文場魁衆後，計幕主相知。",
            "天地如長泰，功名何可涯。"
        ],
        "title": "俞蓀墅示以雜興四首乃用危驪塘所次唐子西韻因次韻  其二",
        "id": "ec268aed-5d64-40c6-8cfb-c1a4b6d845c4"
    },
    {
        "author": "方回",
        "paragraphs": [
            "南踰梅嶺北冰天，跋涉艱危□□憐。",
            "頗頼青州從事力，□過絳縣老人年。",
            "稍同氣臭能□□，□□□□□□□。",
            "□□八旬苦多病，且須爛醉海榴前。"
        ],
        "title": "壬寅生日別賦",
        "id": "26db9deb-a341-4a23-a8b6-b138d6403768"
    },
    {
        "author": "孫松壽",
        "paragraphs": [
            "造化小兒斲山骨，幾年流落蛟龍窟。",
            "太湖一碧浸玻璃，瀾吞浪吐窮奔突。",
            "瑰奇未許困泥沙，漂出江臯空㟮屼。",
            "清寒偃蹇如高人，肯向蓬蒿念埋沒。",
            "曩聞上苑饒奇珍，千形萬狀高嶙峋。",
            "當年搜索困山海，氊包席裹車轔轔。",
            "規模豈但肖五嶽，氣象直欲凌三神。",
            "一朝胡馬窺城下，例隨矢石荒荆榛。",
            "憐君分落幽人手，不逐爾輩汙塵垢。",
            "首陽寂寞伯夷清，瀟湘冷落三閭瘦。",
            "李侯胸中飽雲夢，得君不用斯瓊玖。",
            "館之舊隠與周旋，竹士松賓三益友。",
            "相看一洗名利心，眉宇更清元德秀。",
            "君今幾世德未衰，霜寒玉立癯而壽。",
            "咄嗟世眼多嗜好，玩形忘理十八九。",
            "奇章所蓄森琅玕，名標甲乙空紛然。",
            "到溉奇礓高崒嵂，一擲徒爲負進錢。",
            "石君於汝非不厚，較其所得無何有，願公世濟此君爲不朽。"
        ],
        "tags": [
            "太湖"
        ],
        "title": "賦成都碧雞坊李氏石君",
        "id": "8fcd5707-fa8f-4827-8a36-cad73424bd9e"
    },
    {
        "author": "李賀",
        "paragraphs": [
            "玉罌泣水桐花井，蒨絲沈水如雲影。",
            "美人嬾態燕脂愁，春梭拋擲鳴高樓。",
            "綵線結茸背複疊，白袷玉郎寄桃葉。",
            "爲君挑鸞作腰綬，願君處處宜春酒。"
        ],
        "title": "染絲上春機",
        "id": "7a178fb4-16b1-4b9b-a552-c7ed198caa87"
    },
    {
        "author": "揚無咎",
        "paragraphs": [
            "陳迹千年在，斯人百代無。"
        ],
        "title": "句",
        "id": "9d6d81b9-d16c-4baa-8bdc-57b90092d15f"
    },
    {
        "author": "薛能",
        "paragraphs": [
            "溪邊人浣紗，樓下海棠花。",
            "極望雖懷土，多情擬置家。",
            "前山應象外，此地已天涯。",
            "未有銷憂賦，梁王禮欲奢。"
        ],
        "title": "綿樓",
        "id": "1c0322b7-ad73-4406-8594-75182650064e"
    },
    {
        "author": "孫覿",
        "paragraphs": [
            "高人擅一壑，青山獨當門。",
            "拄笏坐終日，似與若人言。",
            "微雲抱巘出，細溜觸石喧。",
            "絕壁掛夜斗，曾甍上朝暾。",
            "更探東籬菊，共盡北海尊。"
        ],
        "title": "寄題洪巨濟中大鄱陽園亭四詠 艮庵",
        "id": "1d378eda-c45e-4af5-9517-84c978b5b6be"
    },
    {
        "author": "郭印",
        "paragraphs": [
            "高亭對月影成雙，客舍何人共酒缸。",
            "今夕相邀同一醉，坐看金餅落澄江。"
        ],
        "title": "招任孝叔蒲明之江亭對月",
        "id": "7b7d476f-ab10-4409-8cec-8fecca886cb2"
    },
    {
        "author": "趙摶",
        "paragraphs": [
            "綠琴製自桐孫枝，十年窗下無人知。",
            "清聲不與衆樂雜，所以屈受塵埃欺。",
            "七弦脆斷蟲絲朽，辨別不曾逢好手。",
            "琴聲若似琵琶聲，賣與時人應已久。",
            "玉徽冷落無光彩，堪恨鍾期不相待。",
            "鳳囀吟幽鶴舞時，撚弄錚摐聲亦在。",
            "向曾守貧貧不徹，賤價與人人不別。",
            "前迴忍淚却收來，泣向秋風兩條血。",
            "乃知凡俗難可名，輕者却重重者輕。",
            "真龍不聖土龍聖，鳳皇啞舌鴟梟鳴。",
            "何殊此琴哀怨苦，寂寞沈埋在幽戶。",
            "萬重山水不肯聽，俗耳樂聞人打鼓。",
            "知君立身待分義，驅喝風雷在平地。",
            "一生從事不因人，健步窣雲皆自致。",
            "不辭重拂弦上塵，市廛不買多讒人。",
            "莫辭憔悴與買取，爲君一曲號青春。"
        ],
        "title": "琴歌",
        "id": "4b07aeac-f930-4400-a3d7-7deabcaa3e7a"
    },
    {
        "author": "陳潤",
        "paragraphs": [
            "原公舊路唯三徑，潘岳新年已二毛。",
            "（《千載佳句》卷上《人事部·閑居》）（按：《全唐詩逸》卷中誤收此詩爲溫達作，今移正。",
            "又《全唐詩逸》卷中據《文鏡秘府論》天卷錄陳閏《罷官後却歸舊居詩》，別作一人，實誤。",
            "陳閏應即陳潤，《文苑英華》卷一五七、卷二九八錄潤詩皆作陳閏，可證。",
            "）。"
        ],
        "title": "題潘岳六城南莊莊是源贊善處",
        "id": "a13c4fc7-78fe-4427-9a63-49b6b30c115a"
    },
    {
        "author": "韓琦",
        "paragraphs": [
            "翠柏枝繁鬰未伸，我來刪理務躬親。",
            "孤根得地雖經歲，逸勢參天不在人。",
            "先易工夫知取捨，後凋顔色長精神。",
            "環材自入他年用，莫厭因時翦擇頻。"
        ],
        "title": "刪柏",
        "id": "aac95b70-0177-4c9a-a9b5-1196f28fed0b"
    },
    {
        "author": "沈佺期",
        "paragraphs": [
            "知人昔不易，舉非貴易失。",
            "爾何按國章，無罪見呵叱。",
            "平生守直道，遂爲衆所嫉。",
            "少以文作吏，手不曾開律。",
            "一旦法相持，荒忙意如漆。",
            "幼子雙囹圄，老夫一念室。",
            "昆弟兩三人，相次俱囚桎。",
            "萬鑠當衆怒，千謗無片實。",
            "庶以白黑讒，顯此涇渭質。",
            "劾吏何咆哮，晨夜聞撲抶。",
            "事間拾虛證，理外存枉筆。",
            "懷痛不見伸，抱冤竟難悉。",
            "窮囚多垢膩，愁坐饒蟣虱。",
            "三日唯一飯，兩旬不再櫛。",
            "是時盛夏中，暵赫多瘵疾。",
            "瞪目眠欲閉，暗嗚氣不出。",
            "有風自扶搖，鼓蕩無倫匹。",
            "安得吹浮雲，令我見白日。"
        ],
        "title": "被彈",
        "id": "f5e61ffe-83a4-4e5f-be6f-9f42c6ecadfa"
    },
    {
        "author": "陸文圭",
        "paragraphs": [
            "汝父昔吾友，汝翁昔我師。",
            "汝時侍親側，楚楚玉雪兒。",
            "稍長從吾游，學問乃大奇。",
            "風木不待養，垣室空遺基。",
            "成立汝有望，修短吾莫推。",
            "四世積善心，一門無龐眉。",
            "俯仰三十載，三喪路人悲。",
            "受氣各有終，勞生嗟奚爲。",
            "牆東荷鋤叟，夙受汝翁知。",
            "老懷念疇昔，不覺哀涕垂。",
            "欲誌殿中墓，健筆慚退之。"
        ],
        "title": "挽趙益之",
        "id": "bef18c14-aa15-4e03-ae26-467d1bee6d82"
    },
    {
        "author": "武元衡",
        "paragraphs": [
            "嘗聞聖主得賢臣，三接能令四海春。",
            "月滿禁垣齋沐夜，清吟屬和更何人。"
        ],
        "title": "休暇日中書相公致齋禁省因以寄贈",
        "id": "1b314252-f4df-4c66-aeb1-545a3950294d"
    },
    {
        "author": "趙汝鐩",
        "paragraphs": [
            "披荆踏石訪山友，野鳥驚人閙枯柳。",
            "牧童爲我通姓名，一笑相迎鶴髮叟。",
            "結茅倚巖屋數間，塵埃辟易不用帚。",
            "竹厨貯書羅四五，土壁黏碑分左右。",
            "山中新醅未堪壓，携手邀我沽村酒。",
            "床前尚有著殘棋，忘記四圍關戶牖。",
            "日斜扶醉同歸來，但見黑白子紛糾。",
            "獼猴樹上周章走，莫是此曹來動否。"
        ],
        "title": "訪山中友",
        "id": "ace05abd-ef5e-4749-a644-c3d613cd68d5"
    },
    {
        "author": "釋永頤",
        "paragraphs": [
            "水落小山浮，山人上下游。",
            "月崖烟桂晚，風浦石蘭秋。",
            "食芰漁溪宿，烹葵野館留。",
            "肩吾相對坐，清話不知休。"
        ],
        "title": "秋日與知言學士",
        "id": "98cc5bb3-b68d-4e49-b93d-0fb5c0d41670"
    },
    {
        "author": "嚴羽",
        "paragraphs": [
            "巢破春雛半不存，銜泥空傍主人門。",
            "一生巧計輸黄雀，飲啄官倉長子孫。"
        ],
        "title": "燕",
        "id": "d4313096-565b-48e2-8b93-8712d0dfacbe"
    },
    {
        "author": "李昴英",
        "paragraphs": [
            "丙夜忽窗白，披衣起凭欄。",
            "山川如晝見，松檜照人寒。",
            "孤鶴欬屋脊，群僧鼾紙單。",
            "燈前呼老佛，妙境許同觀。"
        ],
        "title": "山寺夜起看月",
        "id": "a3cb4326-1582-4409-a22b-3c4aa0b07448"
    },
    {
        "author": "彭龜年",
        "paragraphs": [
            "道義交情不用盟，鳴謙肯作震雷驚。",
            "論功平勃非吾事，付與人間仔細評。"
        ],
        "title": "和向大夫坐韻",
        "id": "d7573ede-cf80-4e1a-a9cd-c5b799627e4c"
    },
    {
        "author": "敖陶孫",
        "paragraphs": [
            "君不見元光河決愁從臣，天子有詔皆負薪。",
            "當時實炭知幾畚，下與魚鼈爭生人。",
            "孰知木黔善制水，火出木盡全其真。",
            "一朝入火縱粉骨，曲身得煖龍蛇伸。",
            "成虧等作萬世計，肯與胡僧推劫塵。",
            "我欲詼諧與作傳，上繼毛穎追獲麟。",
            "日燒崑崙十挺指，惜哉黔也非吾親。",
            "窮朝破竈鬰煙燼，青唇黑腕羞比鄰。",
            "誰能輿致送煖熱，坐使有脚歌陽春。",
            "將軍羔酒空作夢，十年未有今年貧。"
        ],
        "title": "乞炭於馮孔武再用前韵",
        "id": "ead707ac-6ddb-477c-8660-34a473c1021b"
    },
    {
        "author": "文同",
        "paragraphs": [
            "竹籬如鷄栖，茅屋類蝸殻。",
            "靜几默如禪，往來人不覺。"
        ],
        "title": "守居園池雜題 吏隠亭",
        "id": "c8688641-5f38-4efd-9277-c646e772828d"
    },
    {
        "author": "馬雲",
        "paragraphs": [
            "森森芳桂樹，團團削青玉。",
            "春花飛澗戶，秋實墜岩曲。",
            "霜條封翠紫，風葉摇香綠。",
            "下有幽棲人，結芳避世俗。",
            "學仙讀丹經，好道探藥籙。",
            "植根滿群峰，不使樵夫觸。"
        ],
        "title": "踞湖山六題 芳桂塢",
        "id": "a0d143f7-21e1-4928-ba75-d3583d6c3a93"
    },
    {
        "author": "張炎民",
        "paragraphs": [
            "威名嘗使虜人驚，杖節還朝欲請纓。",
            "三絕文章留麗正，一麾江海去承明。",
            "夕闈入對虛青瑣，晝錦行歸耀絳旌。",
            "秋雨鱸蓴廚膳美，曉風鐃鼓使船輕。",
            "鑑湖雲水關心久，蓬閣煙巒照眼清。",
            "西省自應論出守，未容全慰吏民情。"
        ],
        "title": "送程給事知越州",
        "id": "53b61741-60f2-43a2-855b-c978931abad8"
    },
    {
        "author": "張商英",
        "paragraphs": [
            "麻姑何代仙，南城有遺壇。",
            "雙練飛絕巘，天風逼人寒。",
            "枯螺抱怪石，幾見海水乾。",
            "清都在何許，烟霧不可干。",
            "宮闕鏤白玉，輜軿駕朱鸞。",
            "念非粗濁質，可以超雲端。",
            "沖虛盡塵滓，變化生羽翰。",
            "悠悠戚施子，汲汲營餔餐。",
            "頎然碩且大，軀幹壓馬鞍。",
            "奉養恐不至，齒髮忽已殘。",
            "呼吸一時絕，枯骸積巑岏。",
            "膝行望碧落，霄露零衣冠。",
            "願聞道之妙，不用擲米丹。",
            "人間寧足樂，棄去夫何難。"
        ],
        "title": "淩雲行",
        "id": "850ad199-0a22-4580-9b3c-5680e0ffa078"
    },
    {
        "author": "蘇籀",
        "paragraphs": [
            "匆匆五十化，己往固莫及。",
            "祠官閴中隱，歉歲尸糝粒。",
            "毀方非瓦合，知白無伊鬰。",
            "世悅鄒駱駝，我賢揚執㦸。",
            "浮雲儻來寄，最貴非儒術。",
            "塵緣且復且，只爾殊易輯。",
            "古人學易年，所愛豈兒劇。"
        ],
        "title": "僑居一首",
        "id": "ec569b5b-c0b1-4f4c-a831-4b74469f23bd"
    },
    {
        "author": "韓偓",
        "paragraphs": [
            "悽悽惻惻又微嚬，欲話羇愁憶故人。",
            "薄酒旋醒寒徹夜，好花虛謝雨藏春。",
            "萍蓬已恨爲逋客，江嶺那知見侍臣。",
            "未必交情繫貧富，柴門自古少車塵。"
        ],
        "title": "丙寅二月二十二日撫州如歸館雨中有懷諸朝客",
        "id": "176971cd-5bec-4635-a60e-c892adfa164b"
    },
    {
        "author": "王銍",
        "paragraphs": [
            "凌空老樹雪垂葉，壓屋梨花雪照人。",
            "深愧地仙教俗客，慇勤留看華山春。"
        ],
        "title": "宿華岳觀",
        "id": "398c649c-7ba5-4916-9097-254a184ba4f3"
    },
    {
        "author": "范仲淹",
        "paragraphs": [
            "數枝梅寄寂寥人，多謝韶華次第均。",
            "穰下此花留未發，待君同賞後池春。"
        ],
        "title": "依韻和提刑張太傅寄梅",
        "id": "ec3d79b2-7582-4bb9-a379-0e95fd213ff5"
    },
    {
        "author": "朱慶餘",
        "paragraphs": [
            "林居向晚饒清景，惜去非關戀酒桮。",
            "石淨每因杉露滴，地幽漸覺水禽來。",
            "藥蔬秋後供僧盡，竹杖吟中望月回。",
            "紅葉閑飄籬落迥，行人遠見草堂開。"
        ],
        "title": "題錢宇別墅",
        "id": "7df188b7-5728-4d57-8667-4ddf221db3fa"
    },
    {
        "author": "宋祁",
        "paragraphs": [
            "峰雲曉影破孱顔，萬里風生結早寒。",
            "人在兜零煙外走，歲從鶗鴂口中殘。",
            "槽花併滴添新酎，笥月兼輪掩故紈。",
            "白髮光陰誠可惜，五年搔首望長安。"
        ],
        "title": "中山立秋",
        "id": "3371816a-e435-4e24-92b1-53e92569c878"
    },
    {
        "author": "方回",
        "paragraphs": [
            "次謙終以巽，九卦至三陳。",
            "聖人有憂患，何况是凡人。"
        ],
        "title": "後天易吟三十首  其一八",
        "id": "142826f4-9e4a-4a1c-8f35-13187df1bade"
    },
    {
        "author": "薛嵎",
        "paragraphs": [
            "一水傍通四五池，竹亭茅榭亦相宜。",
            "中間更著高人住，不到溪山無好詩。"
        ],
        "title": "呈楮溪主人",
        "id": "eb581a0f-c273-4305-94f9-323c2f06eb08"
    },
    {
        "author": "章甫",
        "paragraphs": [
            "不向金山作主人，春江鷗鳥定相親。",
            "憑君與問寒巖樹，今見桃花幾度新。"
        ],
        "title": "寄金山良書記  其二",
        "id": "e88afe5e-d3ec-44e8-ac7f-fd9eb1ca032f"
    },
    {
        "author": "項安世",
        "paragraphs": [
            "東君老去梨花白，緋桃占斷春顔色。",
            "剩紅分付紫荆枝，回首千花盡陳迹。",
            "汗青庭外曲池濱，憶昔攢葩繞樹深。",
            "不解花枝緣底事，也來江上看閒人。"
        ],
        "title": "又寒食日見紫荆花有懷三館",
        "id": "18c9bf78-9fee-4c1a-b88e-c24773987d77"
    },
    {
        "author": "陸游",
        "paragraphs": [
            "本自怕沾京洛塵，固應不吐相君茵。",
            "偶逃鼉作鯨吞地，幸保詩狂酒病身。",
            "傲世曾歌楚人鳳，著書久絕魯郊麟。",
            "山村且試筇枝興，風月秋來正一新。"
        ],
        "title": "識喜",
        "id": "4e77e6df-2bee-4272-b8f3-3e50748ade58"
    },
    {
        "author": "鄭丙",
        "paragraphs": [
            "長安回首遠如天，解榻祇園百病痊。",
            "身世本來如寄爾，佛僧同住更悠然。",
            "篔簹千採不受暑，巖桂一枝或自妍。",
            "長與高人伴幽獨，粥魚齋鼓度流年。"
        ],
        "title": "碧玉軒",
        "id": "b0df0912-b375-419b-9cd4-dd50e3622084"
    },
    {
        "author": "傅夢得",
        "paragraphs": [
            "自來京口足清游，天下聞名只此樓。",
            "山結人愁成北固，江和客淚向東流。",
            "痕留很石傳千古，望斷中原知幾州。",
            "有景雖多非可樂，明朝準擬渡瓜洲。"
        ],
        "title": "多景樓",
        "id": "dbbc0e7c-d781-4b97-8dee-1f7e836ba4c5"
    },
    {
        "author": "戴表元",
        "paragraphs": [
            "炎方有朱鳥，璀璀顔色異。",
            "土人目爲鳳，信爾可安致。",
            "生雛固當奇，千歲會一至。",
            "紛紛鴻燕期，寂寂非我事。"
        ],
        "title": "六月十三日壽陳子徽太博十首以無官一身輕有子萬事足爲韻  其九",
        "id": "521668dc-6c57-4542-9b2b-5c960431fe84"
    },
    {
        "author": "鄒浩",
        "paragraphs": [
            "高真元是世間人，能密樞機到上清。",
            "天地有終吾不老，環剛猶得度羣生。"
        ],
        "title": "寫黄庭  其三",
        "id": "8f65764e-bc02-4cdc-9941-532189d54a0a"
    },
    {
        "author": "李公麟",
        "paragraphs": [
            "鞅掌棲遲一畝宮，憤聽更柝及晨鐘。",
            "黄華慰眼祗爾許，綠蟻於人亦漫逢。",
            "幾日囊篇賡不逮，三時庭步笑相從。",
            "近來尋却家山夢，投枕和衣睡更濃。"
        ],
        "title": "和鄧慎思重九考罷試卷書呈同院諸公二首  其二",
        "id": "fb5d7e13-37fe-46c8-b898-e474f319a68a"
    },
    {
        "author": "李商叟",
        "paragraphs": [
            "昨夜微雲概太清，銀河映带壽星明。",
            "祥開碧落中元節，人頌昇平上相生。",
            "天上異恩尊帝傅，洛陽好事寫耆英。",
            "長身獨樂園中老，疑是平園舊弟兄。"
        ],
        "title": "壽周益公  其二",
        "id": "3ad5e0d6-e79d-4c18-9461-eeb3b9acc376"
    },
    {
        "author": "元孚",
        "paragraphs": [
            "天生石月架空虛，樹綴龍髯子貫珠。",
            "三十年前已攀折，建公曾到上方無。",
            "（見明陶宗儀《古刻叢鈔》。",
            "）（詩下原署曰「上都左街保壽寺文章應制內供奉大德元孚」。",
            "又《寶刻叢編》卷十五有《唐房田寺經藏院記》，云唐崔龜從撰，僧元孚書，會昌二年立。",
            "則元孚者，武宗提人也。",
            "）。"
        ],
        "title": "元孚五十年前遊天台宿建公院登華頂攀琪樹觀石橋之險絕緬懷昔遊因爲絕句寄知建長老兼呈台州王司馬",
        "id": "8b078a6d-7982-4aad-b729-fdc1f716f04f"
    },
    {
        "author": "韓淲",
        "paragraphs": [
            "當年權可氣橫秋，此日匡山亦雪不。",
            "莫恨禪牀人寂寂，可論書院鹿呦呦。"
        ],
        "tags": [
            "庐山"
        ],
        "title": "次韵昌甫所賦癩可瘦權且言去歲到白鹿洞  其二",
        "id": "68d3d2d1-6d00-492f-8176-699d2e2519fa"
    },
    {
        "author": "周曇",
        "paragraphs": [
            "九垓垂定棄謀臣，一陣無功便殺身。",
            "壯士誠知輕性命，不思辜負八千人。"
        ],
        "title": "秦門 項籍",
        "id": "65b8dd73-a4d4-4d99-b0cb-d7bf8631d352"
    },
    {
        "author": "趙鼎",
        "paragraphs": [
            "性静交遊少，身閑日月長。",
            "忘言千句偈，宴坐一爐香。",
            "世有流離苦，人趨聲利塲。",
            "此間亦何事，高卧傲羲皇。"
        ],
        "title": "馬靖國後軒",
        "id": "8a469e10-a803-4987-8b4c-cfbfd8e7f766"
    },
    {
        "author": "韓駒",
        "paragraphs": [
            "憶昔平原客，曾叨十九人。",
            "懷沙正愁苦，負土更悲辛。",
            "冊府三年滯，樞庭一見新。",
            "今來揮涕淚，爲國惜良臣。"
        ],
        "title": "故樞密鄭公輓詞  其三",
        "id": "e5612f18-0d1d-4005-b23c-73a62104d82c"
    },
    {
        "author": "曹鄴",
        "paragraphs": [
            "我家不背水，君身不向越。",
            "自是相憶苦，忽如經年別。",
            "山家草木寒，石上有殘雪。",
            "美人望不見，迢迢雲中月。"
        ],
        "title": "滻川寄進士劉駕",
        "id": "e21b24b3-dfad-42be-892b-2ab9e5a40a1b"
    },
    {
        "author": "白居易",
        "paragraphs": [
            "閑看明鏡坐清晨，多病姿容半老身。",
            "誰論情性乖時事，自想形骸非貴人。",
            "三殿失恩宜放棄，九宮推命合漂淪。",
            "如今所得須甘分，腰佩銀龜朱兩輪。"
        ],
        "title": "對鏡吟",
        "id": "a9751b3a-7a9d-4354-a74a-dd9beb5dfc3b"
    },
    {
        "author": "宋太宗",
        "paragraphs": [
            "乾坤運轉是尋常，人有依違自短長。",
            "不覺貪生身外苦，如駒過隙百年光。"
        ],
        "title": "緣識  其三○",
        "id": "b91feedb-bf31-4d40-962f-5a31e706d125"
    },
    {
        "author": "盧綸",
        "paragraphs": [
            "坐見春雲暮，無因報所思。",
            "川平人去遠，日暖鴈飛遲。",
            "對酒山長在，看花鬢自衰。",
            "誰堪登灞岸，還作舊鄉悲。"
        ],
        "title": "春日灞亭同苗員外寄皇甫侍御",
        "id": "34368466-3d81-438a-a69a-039f47eff812"
    },
    {
        "author": "釋子淳",
        "paragraphs": [
            "今日重來坐暖霞，故人笑謂老年華。",
            "劫空別有壺春在，雲對青山興莫涯。"
        ],
        "title": "和張伯威見寄",
        "id": "33571392-1617-4c71-bd44-e14295c90c25"
    },
    {
        "author": "章夏",
        "paragraphs": [
            "石竇定神鵷，控隘潭水際。",
            "神靈浮槎入，想到珠宮憩。",
            "豈似武陵源，尚容人避世。"
        ],
        "title": "漣漪洞",
        "id": "d015cfd7-6105-473e-94bf-2317e7b2bad3"
    },
    {
        "author": "程公許",
        "paragraphs": [
            "瞻雲日懷歸，及瓜法當代。",
            "喜同縚鷹掣，翻作風鷁退。",
            "誓言不可寒，幽賞夙所愛。",
            "但恐彼上人，雄辨費酬對。"
        ],
        "title": "行至羅江以代者爽期得史者書復還涪濱徑走富樂山中借館  其一",
        "id": "beaf4197-b274-424c-a46c-90e01dd28bec"
    },
    {
        "author": "蘇泂",
        "paragraphs": [
            "已芸何似與人芸，水旱螟蝗不可聞。",
            "必欲糠粞飽雞鶩，明年余作勸農文。"
        ],
        "title": "次韻潁叟弟耕堂雜興六首  其五",
        "id": "640b1e70-a962-496a-92aa-4ac8f5743f47"
    },
    {
        "author": "陶翰",
        "paragraphs": [
            "扶蘇秦帝子，舉代稱其賢。",
            "百萬猶在握，可爭天下權。",
            "束身就一劒，壯志皆棄捐。",
            "塞下有遺跡，千齡人共傳。",
            "疎蕪盡荒草，寂歷空寒煙。",
            "到此盡垂淚，非我獨潸然。"
        ],
        "title": "經殺子谷",
        "id": "181c920a-cef9-4ffc-a3ba-febc3f6cf910"
    },
    {
        "author": "舒岳祥",
        "paragraphs": [
            "夜靜秋清月朗天，時時霜鶴唳芝田。",
            "築臺正與仙人約，少駐人間五百年。"
        ],
        "title": "日暮雪將作掃門待之  其二",
        "id": "0513fc28-8246-4ebd-be42-4c72e2e8289e"
    },
    {
        "author": "蒲壽宬",
        "paragraphs": [
            "江樓人臥病，寂寞更誰憐。",
            "有子常離抱，無家可祝先。",
            "雕墻笑茅屋，滄海幻桑田。",
            "昨聽東鄰訃，浮華亦夢然。"
        ],
        "title": "即事",
        "id": "1fd9420a-ba40-4966-931f-5329e23e57f7"
    },
    {
        "author": "黄庭堅",
        "paragraphs": [
            "金蓓鎖春寒，惱人香未展。",
            "雖無桃李顔，風味極不淺。"
        ],
        "title": "戲詠蠟梅二首  其一",
        "id": "b780278c-a132-4cab-bec9-9ae3a66ab452"
    },
    {
        "author": "蘇軾",
        "paragraphs": [
            "我年二十無朋儔，當時四海一子由。",
            "君來扣門如有求，頎然鶴骨清而修。",
            "醉翁遣我從子遊，翁如退之蹈軻丘。",
            "尚欲放子出一頭，酒醒夢斷四十秋。",
            "病鶴不病骨愈虬，惟有我顔老可羞。",
            "醉翁賓客散九州，幾人白髮還相收。",
            "我如懷祖拙自謀，正作尚書已過優。",
            "君求會稽實良籌，往看萬壑爭交流。"
        ],
        "title": "送晁美叔發運右司年兄赴闕",
        "id": "985a9dcf-2327-44e6-9654-0f50f28f91f7"
    },
    {
        "author": "王之望",
        "paragraphs": [
            "聞說江梅已惱人，衝寒著意去尋春。",
            "枝枝細看枝枝好，歲歲相逢歲歲新。"
        ],
        "title": "次韵王司戶梅花五絕不得用古人意及比婦人玉雪并潔白等字  其四",
        "id": "d81d4588-c8f8-4d5a-8651-0c65e482c8f4"
    },
    {
        "author": "孫邦",
        "paragraphs": [
            "心地白蓮俱有種，要須功德水方開。",
            "因師一語千花現，人各始知來處來。"
        ],
        "title": "白蓮堂  其二",
        "id": "970f8a8a-9984-43b5-bd7a-45f2306069a7"
    },
    {
        "author": "張鎡",
        "paragraphs": [
            "我生好奇難比論，流水古木期終身。",
            "卜居城隅易得趣，窗戶日與青山親。",
            "出門陂湖舊湮涸，連歲乃爾成奫淪。",
            "結亭據要雖屢賞，物景尚厭非清真。",
            "商飈入序才兩夕，猛雨盡洗炎歊塵。",
            "今晨已復暑不奈，揮汗幾欲捐衣巾。",
            "晚風引履到雲鏡，蕭爽意象生無垠。",
            "須臾從地出偉觀，光潔萬丈推冰輪。",
            "波明上下互發越，彌望但怪鎔黄銀。",
            "烟蘆窣颯雜蟲響，漁艇隠約收絲緡。",
            "人生何用計俗眼，强起口笑勝眉顰。",
            "急傾巨醆叫李白，今古不問交精神。",
            "相隨擬造廣寒闕，共醉更住三千春。"
        ],
        "title": "七月望煙波觀對月",
        "id": "e1bd8008-fa4e-4f91-82d1-b1cedad53a64"
    },
    {
        "author": "王氏婦",
        "paragraphs": [
            "水不西歸月暫圓，令人惆悵古城邊。",
            "蕭條明早分岐路，知更相逢何歲年。"
        ],
        "title": "與李章武贈荅詩 七",
        "id": "eb18320f-9135-481a-8c70-805383e9510f"
    },
    {
        "author": "王炎",
        "paragraphs": [
            "雙溪漸有雜花開，每日扶筇到一回。",
            "勝似名園空鎖閉，主人至老不歸來。"
        ],
        "title": "雙溪種花  其一",
        "id": "cbf3c42e-5de2-4baf-a879-f79dfc6235e4"
    },
    {
        "author": "蕭立之",
        "paragraphs": [
            "仙人喜作狡獪事，幻此溪聲成雨聲。",
            "我聽以心非以耳，是溪是雨本分明。"
        ],
        "title": "太平宮賦聽雨",
        "id": "f77dc2e9-4a02-4357-bcf7-20e9c1b42ba4"
    },
    {
        "author": "白玉蟾",
        "paragraphs": [
            "人賦紅梅少，予詩爲補遺。",
            "霞融姑射面，酒沁壽陽肌。",
            "太潔遭時妬，獨醒爲衆疑。",
            "漫隨春色媚，自保歲寒姿。"
        ],
        "title": "紅梅",
        "id": "97c2921d-18fa-4961-aeac-7f8b0a5a72a4"
    },
    {
        "author": "强至",
        "paragraphs": [
            "千門却燈燭，久雨愛冰輪。",
            "愁眼開今夕，清光對故人。",
            "更長頻側帽，望極反霑巾。",
            "幾爲浮雲掩，行藏類此身。"
        ],
        "title": "久雨見月",
        "id": "ed2df538-2be0-49c4-aedf-bfb3f1201d9c"
    },
    {
        "author": "楊蟠",
        "paragraphs": [
            "海上帆來何處客，煙中犬吠幾人家。",
            "雲寒雁影翻紅照，水落鷗群占白沙。"
        ],
        "title": "江陰即事",
        "id": "25be7623-e6ff-42c3-af2a-f489ff7e22c3"
    },
    {
        "author": "許景衡",
        "paragraphs": [
            "吳君久羈旅，所至即爲家。",
            "傾倒賢人酒，浮游仙客槎。",
            "此身惟願健，萬事儘從他。",
            "聞說今歸矣，田園亦有涯。"
        ],
        "title": "送吳師常",
        "id": "9f53663b-cc1d-4e2d-86f9-184e7f6d1fb7"
    },
    {
        "author": "晁說之",
        "paragraphs": [
            "甬東爲客久，心期日自昧。",
            "秋風滄海潮，尚餘桂江泪。",
            "形影悵已老，頗識前人意。",
            "柳子與沈侯，超邁萬人外。",
            "終日常戚戚，不知果何是。",
            "我亦負罪臣，視彼才藻愧。"
        ],
        "title": "感懷",
        "id": "bfe3034f-2539-4d38-9ce2-014cfcb2c697"
    },
    {
        "author": "宋寧宗",
        "paragraphs": [
            "宿雨清畿甸，朝陽麗帝城。",
            "豐年人樂業，壠上踏歌行。"
        ],
        "title": "題馬遠踏歌圖",
        "id": "e9d31ca4-367e-438a-b210-40d4b236979c"
    },
    {
        "author": "岳珂",
        "paragraphs": [
            "道本于身，真積乃全。",
            "貫以一誠，雖人實天。",
            "元祐之初，帝賚良弼。",
            "匪康其躬，爲民而出。",
            "龍起于洛，雲興于嵩。",
            "有澤其膏，四海之豐。",
            "方其未驤，一念下土。",
            "九關雖扃，編此守虎。",
            "及其既用，草偃維風。",
            "群賢鱗差，滃然而從。",
            "天以誠開，民以誠格。",
            "混融流通，何索何獲。",
            "有崇南山，太平之基。",
            "巖巖具瞻，維公宜之。",
            "平生不欺，涵泳浹洽。",
            "心畫之作，爲天下法。",
            "取人以直，持己以謙。",
            "豈徒幅箋，二德之兼。",
            "榮光屬天，公書在櫝。",
            "有德有言，溫其如玉。"
        ],
        "title": "司馬文正公集序帖贊",
        "id": "95531c17-b34f-404f-b946-0f7652f047b3"
    },
    {
        "author": "耿湋",
        "paragraphs": [
            "百戰無軍食，孤城陷虜塵。",
            "爲傷多易子，翻弔淺爲臣。",
            "漫漫東流水，悠悠南陌人。",
            "空思前事往，向曉淚霑巾。"
        ],
        "title": "宋中",
        "id": "75c91d74-8d48-4fa9-b02e-9d057b44648a"
    },
    {
        "author": "文天祥",
        "paragraphs": [
            "此別重逢又幾時，贈君此是第三詩。",
            "衆人皆醉從教酒，獨我無爭且看棋。",
            "凡事誰能隨物競，此心只要有天知。",
            "自知自有天知得，切莫逢人說項斯。"
        ],
        "title": "贛州再贈",
        "id": "724699d9-f001-430e-a8ab-a0e783facd66"
    },
    {
        "author": "釋道璨",
        "paragraphs": [
            "臨濟四料揀，洞山四賓主。",
            "甜瓜徹蒂甜，苦瓠連根苦。",
            "倒腹傾腸說向人，恰似杏花枝上雨。"
        ],
        "title": "偈頌十八首  其一七",
        "id": "e4cee9e2-3f47-41ac-8247-d830cc9c0829"
    },
    {
        "author": "王維",
        "paragraphs": [
            "巖壑轉微逕，雲林隱法堂。",
            "羽人飛奏樂，天女跪焚香。",
            "竹外峰偏曙，藤陰水更涼。",
            "欲知禪坐久，行路長春芳。"
        ],
        "title": "過福禪師蘭若",
        "id": "595dc46d-917d-4e78-ad43-09fd253a689d"
    },
    {
        "author": "釋正覺",
        "paragraphs": [
            "木落山骨瘦，水退沙痕隆。",
            "漁舟弄江日，一葉浮軟紅。",
            "眼底事不俗，道人心若沖。",
            "旛竿頭進步，雲水展家風。"
        ],
        "tags": [
            "庐山"
        ],
        "title": "自廬山折桂旛竿原下望彭蠡湖握杖過前山僧舍說偈",
        "id": "bbf6440f-763a-463e-a063-874db1646733"
    },
    {
        "author": "釋法恭",
        "paragraphs": [
            "見得徹，用時親，相逢盡是箇中人。",
            "望空雨寶休誇富，無地容錐未是貧。",
            "踏著秤磓硬似鐵，八兩元來是半斤。"
        ],
        "title": "偈四首  其三",
        "id": "e3475324-9a59-4f67-a9ad-8bb953f72d4d"
    },
    {
        "author": "張舜民",
        "paragraphs": [
            "河汾之會，韓晉之津。",
            "在昔王馬今何人，青衫木笏排風塵。",
            "面如桃花髭如銀，長篇大字妙入神。",
            "關輔後輩誰等倫，四方仕宦足邅迍。",
            "歸老閿鄉玉澗濱，雲爲友兮山爲鄰。",
            "森森綠槊萬霜筠，汩汩清漣飛兩輪。",
            "亭上何所見，荆山早暮來相親。",
            "齋中何所有，新舊歌詩千百首。",
            "細大搜羅萬象勞，放開日月東西走。",
            "世上兒女徒紛紛，作者須教歸老手。",
            "君不見古往今來富貴人，燦燦金章懸紫綬。",
            "金珠初入寵方深，骨肉未消名已朽。",
            "又不見李杜死來三百年，至今仰望如星斗。",
            "一聯一句挂齒牙，便同金石垂長久。",
            "乃知皇天造萬物，獨於吾輩偏加厚。",
            "還翁詩卷翁細思，豈是生平都不偶。"
        ],
        "title": "還李彀士雄卷",
        "id": "bd5f121d-eb09-4bef-a490-1e5764cbcfbc"
    },
    {
        "author": "黄庭堅",
        "paragraphs": [
            "河清無人待，蘭芳無人采。",
            "山空露團團，葛蔓石磊磊。",
            "世有傾國媒，一笑珠百琲。",
            "往時禰處士，顛倒孔北海。"
        ],
        "title": "寄晁元忠十首  其四",
        "id": "d09af6bb-e640-4608-969c-4471b64f3457"
    },
    {
        "author": "韓維",
        "paragraphs": [
            "后稷明農佐有媯，耻令世有一夫饑。",
            "勤民事業能如古，閔雨精誠必應時。",
            "頓覺微凉生水際，尚思餘潤浹天涯。",
            "恤人自享宜君福，小疾何須更祝釐。"
        ],
        "title": "和玉汝弟甘雨應祈",
        "id": "5063a364-18df-4355-97ae-e1d34ae8b0a5"
    },
    {
        "author": "劉攽",
        "paragraphs": [
            "昔有仙公項曼都，去家十年若斯須。",
            "還歸壯語驚妻孥，月邊朝拜雖勞軀。",
            "流霞一杯真味腴，世人但怪醫多盧。",
            "不知列仙山澤臞，陰陽變化隨指呼。",
            "日新無窮非故吾，喬公築居近濰都。",
            "交遊洞賓儕爾朱，又言其師奇丈夫。",
            "璞玉粹美名不沽，郎官仕晉更五胡。",
            "我今老病須人扶，衰顔白鬢日已渝。",
            "捐書絕學休守儒，去不爲少猶雙鳬，公能濟我良藥無。"
        ],
        "title": "次韵子瞻贈喬道人",
        "id": "7fd8d0c7-fffd-45fe-a271-68c7c06e9df2"
    },
    {
        "author": "楊冠卿",
        "paragraphs": [
            "未辦因人出，時歌不我過。",
            "墨泓雲脚亂，藥鼎雨聲多。",
            "三篾閲浮世，把茆營懶窠。",
            "肯將猶在舌，容易說干戈。"
        ],
        "title": "即事  其三",
        "id": "335b4f47-a542-4f62-989e-faf1c157cd3e"
    },
    {
        "author": "馬乂",
        "paragraphs": [
            "酋馬渡瀘水，北來如鳥輕。",
            "幾年期鳳闕，一日破龜城。",
            "此地有征戰，誰家無死生。",
            "人悲還舊里，鳥喜下空營。",
            "弟姪意初定，交朋心尚驚。",
            "自從經難後，吟苦似猨聲。"
        ],
        "title": "蜀中經蠻後寄陶雍",
        "id": "c3191956-7b6e-4843-9ddf-7448eb40e1f2"
    },
    {
        "author": "宋思遠",
        "paragraphs": [
            "石聳虛巖接太虛，百千年稱定光居。",
            "未知天上何方有，應是人間別地無。",
            "香風影裏迎新魄，梵唄聲中見落暉。",
            "自恨勞生名利役，不能來此共忘機。"
        ],
        "title": "定光南安巖  其一",
        "id": "d42cc6f3-deb8-4039-a86a-2f856105edf8"
    },
    {
        "author": "趙崇垓",
        "paragraphs": [
            "地本乎陰竅本空，巖名以斗古傳風。",
            "世人適意爲行樂，造物何心著巧功。",
            "弱水蓬萊仙境界，石橋方廣佛神通。",
            "達觀不作塵寰看，笑挹天漿樂在中。"
        ],
        "title": "遊七星巖和曾景亮同年",
        "id": "2441b122-6473-4ba1-8a7d-7898d6442513"
    },
    {
        "author": "釋惟一",
        "paragraphs": [
            "歲盡年窮，多少人脚忙手亂，惟有寶峰恬然不管。",
            "來年更有新條在，惱亂春風卒未休。"
        ],
        "title": "偈頌一百三十六首  其四六",
        "id": "cd8ee5b5-2aec-426c-ba84-883d8e10de1d"
    },
    {
        "author": "釋文珦",
        "paragraphs": [
            "事往不可追，愁來不可掃。",
            "悠悠百年間，一身孰能保。",
            "昔爲席上珍，今作路傍草。",
            "倚伏理則然，寧復有當道。",
            "古者賢聖人，身否亦枯槁。",
            "嘉名如日月，萬世猶杲杲。",
            "浮雲非我心，歸根以爲寶。",
            "茫昧曷能明，吾將問蒼昊。"
        ],
        "title": "擬古  其二",
        "id": "56231d25-4d5e-4786-8228-ba2610bce9f9"
    },
    {
        "author": "釋行海",
        "paragraphs": [
            "望望東西草色新，杖藜曾逐少年身。",
            "風烟半是親題處，泉石多非舊主人。",
            "黄鳥有情頻喚侶，野花無語自傷春。",
            "閑心一片閑如水，心管悠悠陌上塵。"
        ],
        "title": "經舊遊",
        "id": "12422c8a-f9d5-4b60-8cd2-73d9111f9cc9"
    },
    {
        "author": "石斗文",
        "paragraphs": [
            "病枕經年卧沃洲，滿庭楓葉又吟秋。",
            "書來如見舊人面，讀了還添塵世愁。",
            "憂國至今遺白髮，窮經空自愧前修。",
            "武夷休作相思夢，我已甘心老此丘。"
        ],
        "title": "答朱元晦",
        "id": "e729577e-74e2-422f-84f3-7b53ef77520c"
    },
    {
        "author": "王質",
        "paragraphs": [
            "王瓜後，靡草前，薺却苦，荼却甘。",
            "貝母花哆哆，龍葵葉團團。",
            "苦菜，苦菜，空山自有閒人愛，竹筯木瓢越甜煞。"
        ],
        "title": "山水友餘辭 苦菜",
        "id": "38fda74c-b92f-45e5-aa61-fd905cc13086"
    },
    {
        "author": "黄垍",
        "paragraphs": [
            "四年軍法表巴邛，歸騎俄乘紫漢風。",
            "家緒舊傳三棨貴，將材元藴萬人雄。",
            "錦城離思雲容斂，山國行章旆影紅。",
            "到日定知新渥重，主寮今是黑頭公。"
        ],
        "title": "送鈐轄館使王公",
        "id": "7073a7b7-33b7-438f-9621-ff8552bbf0ee"
    },
    {
        "author": "華鎮",
        "paragraphs": [
            "昇時冉冉落如飛，烏兔由來不自持。",
            "莫作人間天上語，有中都是一成虧。"
        ],
        "title": "陰影",
        "id": "7144f8e5-954a-46f8-9cc7-913d02dd6a2e"
    },
    {
        "author": "李新",
        "paragraphs": [
            "增添庾郎方丈，掇拾儀休棄遺。",
            "但令門人學圃，不妨夫子下帷。"
        ],
        "title": "送菜徐秀才  其四",
        "id": "b3972788-6f40-4a28-8156-a8403b043b39"
    },
    {
        "author": "汪應辰",
        "paragraphs": [
            "葉細枝柔獨立難，誰人擡起傍闌干。",
            "一朝引上簷楹去，不許時人眼下看。"
        ],
        "title": "牽牛花",
        "id": "de310e19-859d-43c1-8bf8-2cd551246abe"
    },
    {
        "author": "陸游",
        "paragraphs": [
            "鴨綠桑乾盡漢天，傳烽自合過祁連。",
            "功名在子何殊我，惟恨無人快著鞭。"
        ],
        "title": "書事四首  其三",
        "id": "601cf8aa-8fee-42d4-a0b1-a62f451dc11f"
    },
    {
        "author": "林景熙",
        "paragraphs": [
            "凄苦難成調，秋風入細弦。",
            "草根語深夜，燈下感流年。",
            "落葉已滿徑，征人猶在邊。",
            "寒衣何日寄，思婦不成眠。"
        ],
        "title": "聞蛩",
        "id": "74c8ad0f-7b8f-4aa7-afb1-2adb955201b1"
    },
    {
        "author": "董杞",
        "paragraphs": [
            "陰陰松竹合，幽鳥傍人啼。",
            "一局枯棋罷，曦輪又欲西。"
        ],
        "title": "阮閣",
        "id": "0c1fc74a-766b-4689-b6ee-9b107a8b3fde"
    },
    {
        "author": "徐夤",
        "paragraphs": [
            "素節輕盈珠影勻，何人巧思間成文。",
            "閑垂別殿風應度，半掩行宮麝欲薰。",
            "繡戶遠籠寒焰重，玉樓高挂曙光分。",
            "無情幾恨黃昏月，纔到如鉤便墮雲。"
        ],
        "title": "詠簾",
        "id": "5cef1f4e-af27-46dc-bd13-474b521212a1"
    },
    {
        "author": "徐璣",
        "paragraphs": [
            "鴈山深又僻，無數石巖奇。",
            "皆是僧分住，最先誰得知。",
            "逐時多異景，前輩少題詩。",
            "南渡名方著，唐人不到茲。"
        ],
        "title": "鴈山",
        "id": "3f7b73ba-cc49-447d-86bb-25f1c8263fc2"
    },
    {
        "author": "何元",
        "paragraphs": [
            "一望白雲千萬斷，箏聲日暮出花林。",
            "門外夕陽寒映竹，洞中秋水暗連山。",
            "鐘聲半夜香山雨，散入前林楓葉秋。",
            "寺臨飛鳥青山遠，徑轉幽蘿白日長。",
            "黃昏人到鐘聲裏，雲起龍池不見山。",
            "客來惆悵僧禪後，月出松門滿地霜。",
            "朔風寒日笳聲急，萬里遼城一段雲。",
            "滿山月色連溪下，林葉蕭蕭一夜霜。",
            "秦客訪花驚出洞，庾公看月誤登樓。"
        ],
        "title": "句",
        "id": "cbe1dc97-2607-4a70-a751-9e3ad31210e9"
    },
    {
        "author": "張釜",
        "paragraphs": [
            "人去人來恨轉新。"
        ],
        "title": "句  其二九",
        "id": "5d5723e4-e0b5-4a52-b26f-00ef9318a4f8"
    },
    {
        "author": "王庭珪",
        "paragraphs": [
            "湘水東邊喚渡舟，湘天欲暮使人愁。",
            "豈期陶令來爲縣，應念龐公不入州。",
            "索我題詩今老矣，看君下筆幾時休。",
            "論文把酒誠堪樂，莫歎罇前欠杜秋。"
        ],
        "title": "楊文發自長沙相别忽來權邑惠詩次其韻",
        "id": "58cdc651-1032-41e5-b60d-31056067c843"
    },
    {
        "author": "曾幾",
        "paragraphs": [
            "雨中好竹不難栽，雨後清無一點埃。",
            "政有賢人林下集，何嘗俗客洞中來。",
            "稽山老幹應相憶，茂苑新梢未遣回。",
            "歸去南軒曲肱夢，蔥蔥鬰鬰氣佳哉。"
        ],
        "title": "竹軒睡起詩和者既多輒復次韻",
        "id": "671a0242-fdea-467e-b74b-d1c93c4e3871"
    },
    {
        "author": "白居易",
        "paragraphs": [
            "禍患如棼絲，其來無端緒。",
            "馬遷下蠶室，嵇康就囹圄。",
            "抱冤志氣屈，忍恥形神沮。",
            "當彼戮辱時，奮飛無翅羽。",
            "商山有黃綺，潁川有巢許。",
            "何不從之遊？超然離網罟。",
            "山林少羈鞅，世路多艱阻。",
            "寄謝伐檀人，慎勿嗟窮處。"
        ],
        "title": "讀史五首 二",
        "id": "bcf35dca-9704-4f15-8798-92bf36cf6886"
    },
    {
        "author": "王禹偁",
        "paragraphs": [
            "柱史有名跡，清才自天縱。",
            "構思慶雲合，落筆醴泉湧。",
            "歌詩與文賦，錚錚人口諷。",
            "揚袂入澤宮，鵠心一箭中。",
            "恃才善戲謔，負氣好侮弄。",
            "大志有誰知，細行乖自訟。",
            "小諫事世宗，惕惕佩光寵。",
            "太祖方歷試，握兵權已重。",
            "上書范魯公，先見不能用。",
            "曆數不在周，謳謠卒歸宋。",
            "汗漫失屠龍，接輿遂歌鳳。",
            "行荷伯倫鍤，高卧畢卓甕。",
            "神德不爲嫌，優待臺諫俸。",
            "晚求萬泉令，吏隠官資冗。",
            "一旦隨朝露，識者彌哀痛。",
            "無子嗣家聲，身世若一夢。",
            "文編多散失，人口時傳誦。",
            "空持一器酒，何處澆孤冢。"
        ],
        "title": "五哀詩 故殿中侍御史滎陽鄭公",
        "id": "d1909f26-5479-4a92-a5d8-201187c4d4cf"
    },
    {
        "author": "賈島",
        "paragraphs": [
            "小池誰見鑿時初，走水南來十里餘。",
            "樓上日斜吹暮角，院中人出鎖遊魚。"
        ],
        "title": "滕校書使院小池",
        "id": "bf244021-c3cf-4c94-9a20-db719d7036e9"
    },
    {
        "author": "王珪",
        "paragraphs": [
            "雞人報曉傳三唱，玉井金床轉轆轤。",
            "烟引御爐香遶殿，漏籤初刻上銅壺。"
        ],
        "title": "宮詞  其五一",
        "id": "0b6d2a70-bef5-47d7-a12b-86fe962cea6f"
    },
    {
        "author": "劉摯",
        "paragraphs": [
            "主人瀟洒武陵仙，别業河東大道邊。",
            "心畫美田皆枕水，手栽佳木已參天。",
            "園林有地時難者，鐘鼎銘功事莽然。",
            "倦客過門空大嚼，卜鄰安得買清泉。"
        ],
        "title": "赤岸過柳明之别業",
        "id": "2b1e03a6-8898-421f-9275-5ba2dce81036"
    },
    {
        "author": "李綱",
        "paragraphs": [
            "清光殊未减，碧落絕纖塵。",
            "綘闕飛金鏡，銀潢渡玉輪。",
            "霏霏煙靄滅，湛湛露華新。",
            "倚幌人千里，遥知翠黛顰。"
        ],
        "title": "十六夜月二首  其一",
        "id": "8ae6b70d-882a-46bc-9457-8c6995e08913"
    },
    {
        "author": "李彭",
        "paragraphs": [
            "道人力參具正眼，古廟香爐心已灰。",
            "平生厚我習氣在，索書常逐征鴻來。",
            "深藏山谷實高蹈，下視萬象遺塵埃。",
            "遣奴餉我此長物，不比珍簟餘嫌猜。",
            "摩娑温潤侔玉德，荆山抱璞真良材。",
            "妙香起處侑茶鼎，媒孽萬壑生風雷。",
            "忽言與君隔千里，對此了了聞談諧。"
        ],
        "title": "謝佛鑑大師寄韞玉鑪",
        "id": "937ed755-1b9e-452d-a223-bca0f96ccfc6"
    },
    {
        "author": "易靜",
        "paragraphs": [
            "占怪異，說與衆賢知。",
            "正是一人行踏處，當逢奇異怪逢爲，兵衆豈無知。"
        ],
        "title": "兵要望江南 占怪第二十三（京本作「占怪象第十四」○四十四首） 四十四",
        "id": "0fa0d630-f4c6-4576-9ee7-3373ea934bee"
    },
    {
        "author": "皎然",
        "paragraphs": [
            "昔歲爲邦初未識，今朝休沐始相親。",
            "移家水巷貧依靜，種柳風窗欲占春。",
            "詩思先邀烏府客，山情還訪白樓人。",
            "登臨許作煙霞伴，高在方袍間幅巾。"
        ],
        "title": "奉酬李員外使君嘉祐蘇臺屏營居春首有懷",
        "id": "8ccc72f0-4e2b-4591-acdc-1b70630167a0"
    },
    {
        "author": "羅隱",
        "paragraphs": [
            "勝景天然別，精神入畫圖。",
            "一山分四頂，三面瞰平湖。",
            "過夏僧無熱，凌冬草不枯。",
            "遊人來至此，願剃髪和鬚。"
        ],
        "title": "四頂山",
        "id": "24dc017c-0acd-42bf-b425-4e5c6064f20b"
    },
    {
        "author": "韓億",
        "paragraphs": [
            "梁州鄰左右洋川，氣候融融別是天。",
            "地僻過冬稀見雁，箐深初夏已聞蟬。",
            "鄉風與蜀微相似，驛路見秦舊接連。",
            "駱谷轉山圍境內，漢江奔浪繞城邊。",
            "展開步障蘩花地，畫出棋枰早稻田。",
            "遠寺徑危攢迸筍，後園池冷軟飛泉。",
            "秋深滿院芭蕉雨，晚色臨軒薜荔煙。",
            "南浦採蒲當凜冽，西溪踏石向暄妍。",
            "夕陽道觀鳴鐘鼓，夜月人家奏管絃。",
            "楊柳影中沽酒市，芰荷香裏釣魚船。",
            "珍禽聽久名難辨，新果嘗餘味更全。",
            "野渡潮平分淺瀨，羣樓雲散露高巔。",
            "喧闐鼓吹迎神社，狼籍杯盤送客筵。",
            "慈竹清筠霜鬭膩，海棠堆艷火爭燃。",
            "蒼崖險峻應藏虎，碧洞陰深恐隠僊。",
            "妓女從游持翠蓋，士流尋勝擘香箋。",
            "戚姬廟宇青蕪沒，和相詩碑綠蘚沿。",
            "三縣俗淳宜靜理，兩衙事簡可閒眠。",
            "紛華度歲他鄉外，幽趣終朝在眼前。",
            "不爲近頒明詔下，及瓜情願滿三年。"
        ],
        "title": "洋州",
        "id": "b3506b32-0dfa-4a49-aa37-a97854a52133"
    },
    {
        "author": "姚合",
        "paragraphs": [
            "荒田一片石，文字滿青苔。",
            "不是逢閑客，何人肯讀來。"
        ],
        "title": "古碑",
        "id": "86368bc3-181c-49f2-983c-c2e5d58db957"
    },
    {
        "author": "許及之",
        "paragraphs": [
            "城南家訓不籯金，曾共青燈課夜吟。",
            "往行二劉元作則，後人六藝盡師心。",
            "經傳鄉派源流遠，詩到孫枝志思深。",
            "玉潤風流今鮑叔，卜鄰佳處到于今。"
        ],
        "title": "融州和孝若韻見寄併謝真愛賞梅之集復次韻奉酬  其一",
        "id": "36581e8a-046e-46d4-ac3a-397722ae1992"
    },
    {
        "author": "楊萬里",
        "paragraphs": [
            "病夫說病訴旁人，它自開眉我自顰。",
            "後有病夫看病句，不須告訴亦沾巾。"
        ],
        "title": "春盡夜坐三首  其三",
        "id": "9667ef01-2ac2-41a1-b8bb-8df343875fce"
    },
    {
        "author": "何夢桂",
        "paragraphs": [
            "東風馬耳拂輕寒，柳眼新青雨未乾。",
            "留客野花遮畧彴，狎人溪鳥上闌干。"
        ],
        "title": "郊行即事",
        "id": "a0e7146a-9944-4008-a3c9-9ff6b9fd01f8"
    },
    {
        "author": "許月卿",
        "paragraphs": [
            "斯人非與更誰儔，咸以無心感最優。",
            "上下天光萬頃碧，乾坤中處一虛舟。",
            "相從相語何妨鶴，纔有機心不下鷗。",
            "平地人間無限闊，元龍何必卧危樓。"
        ],
        "title": "次允杰五首  其二",
        "id": "484507b0-5567-4231-8989-ac1f8c1ca131"
    },
    {
        "author": "皇甫泌",
        "paragraphs": [
            "昔在童蒙歲，學禮暨詩書。",
            "肅肅秉庭訓，罔敢甯斯須。",
            "積習將一紀，心目多勤劬。",
            "本此修拙辭，階之登仕途。",
            "得以施所學，聞者謂之迂。",
            "吾道固未行，或嗤爲腐儒。",
            "腐誠如所云，儒非吾敢居。",
            "時英賤民政，亦誚官之麄。",
            "嘉言屢詒勗，周旋畫偉謨。",
            "胡不事章句，清貴無加于。",
            "我聞今學者，爲人不自圖。",
            "六朝文物壅，化源由是枯。",
            "華文媿不能，迷深甘守株。",
            "古人不得見，臨風重欷歔。"
        ],
        "title": "送梵才上人歸天台  其一",
        "id": "a13baa16-63b0-4abe-8dc9-9dd426a97b2c"
    },
    {
        "author": "華岳",
        "paragraphs": [
            "十載長沙路二千，歸心日夜在長安。",
            "居家有譽眉空白，戀闕無謀心謾丹。",
            "獲鴈不聞蘇子信，沐猴徒笑楚人冠。",
            "馬蹄恐有唐城便，爲把功名問二潘。"
        ],
        "title": "寄小王徐子晉",
        "id": "9f1444e3-b39a-4c31-863b-a0d89e101cfc"
    },
    {
        "author": "劉克莊",
        "paragraphs": [
            "香火精勤閲一朞，孤臣無路答鴻私。",
            "銜如已廢陳人樣，俸比初開小學時。",
            "世上升沉姑付酒，考中功狀是吟詩。",
            "五錢買得羊毛筆，自寫年勞送有司。"
        ],
        "title": "書考一首",
        "id": "9a044cff-ba05-4b64-a740-67dc36141d7e"
    },
    {
        "author": "姚舜明",
        "paragraphs": [
            "僧臘俗年俱老大，儒書佛教舊精勤。",
            "姑蘇一萬披緇客，四事無如彼上人。"
        ],
        "title": "贈翠微主僧沖邈",
        "id": "b7c5ba7d-bc07-41c3-8c0f-efe98a99024e"
    },
    {
        "author": "楊時",
        "paragraphs": [
            "少年力學志須彊，得失由來一夢長。",
            "試問邯鄲欹枕客，人間幾度熟黄粱。"
        ],
        "title": "勉謝自明",
        "id": "54d7b622-2c0c-4a91-8cd3-85749658385d"
    },
    {
        "author": "羅公升",
        "paragraphs": [
            "錙郎璀賊世台家，賣主知作他邦臣。",
            "當年只算孫供奉，猶勝紛紛誤國人。"
        ],
        "title": "燕城讀史  其一二",
        "id": "63671a10-600d-4219-83c7-6eeaa9997199"
    },
    {
        "author": "陸游",
        "paragraphs": [
            "黄河衮衮抱潼關，蒼翠中條接華山。",
            "城郭丘墟人盡老，藥爐依舊白雲間。"
        ],
        "title": "記夢三首  其一",
        "id": "ab0f8ee1-3085-4e6e-a68b-bf8693c32dd6"
    },
    {
        "author": "韓愈",
        "paragraphs": [
            "秋灰初吹季月管，日出卯南暉景短。",
            "友生招我佛寺行，正值萬株紅葉滿。",
            "光華閃壁見神鬼，赫赫炎官張火傘。",
            "然雲燒樹火實駢，金烏下啄赬虬卵。",
            "魂翻眼倒忘處所，赤氣沖融無間斷。",
            "有如流傳上古時，九輪照燭乾坤旱。",
            "二三道士席其間，靈液屢進玻黎盌。",
            "忽驚顏色變韶稚，却信靈僊非怪誕。",
            "桃源迷路竟茫茫，棗下悲歌徒纂纂。",
            "前年嶺隅鄉思發，躑躅成山開不算。",
            "去歲羇帆湘水明，霜楓千里隨歸伴。",
            "猿呼鼯嘯鷓鴣啼，惻耳酸腸難濯澣。",
            "思君攜手安能得，今者相從敢辭懶。",
            "由來鈍騃寡參尋，況是儒官飽閑散。",
            "惟君與我同懷抱，鋤去陵谷置平坦。",
            "年少得途未要忙，時清諫疏尤宜罕。",
            "何人有酒身無事，誰家多竹門可款。",
            "須知節候即風寒，幸及亭午猶妍暖。",
            "南山逼冬轉清瘦，刻畫圭角出崖窾。",
            "當憂復被冰雪埋，汲汲來窺戒遲緩。"
        ],
        "title": "遊青龍寺贈崔大補闕",
        "id": "f35849f3-6334-49a3-8733-5fa7b8693356"
    },
    {
        "author": "釋印肅",
        "paragraphs": [
            "此舍絕邊無壁落，充虛露地真寥廓。",
            "往來只道主人寬，爭似永嘉一宿覺。"
        ],
        "title": "頌三門  其二",
        "id": "d39a1821-7cdf-4a62-b8d4-3d9f1ad9c8b2"
    },
    {
        "author": "晁公遡",
        "paragraphs": [
            "官曹無人吏休沐，杜門謝病車脫軸。",
            "門前經旬客不至，苔色侵階春更綠。",
            "書堂蕭然白日靜，黄蜂收聲蜜房足。",
            "楊花浩蕩天無風，簷端三丈朝陽紅。",
            "晴薰病眼煖欲醉，卧搔短髮如飛蓬。",
            "枕書睡熟呼不醒，黄粱正飯邯鄲翁。",
            "不知紛紜夢幾許，覺來煙際聞昏鐘。"
        ],
        "title": "晝寢",
        "id": "95bbab9d-bb8b-4a97-b6af-9efd95431a21"
    },
    {
        "author": "釋慧空",
        "paragraphs": [
            "虎丘之虎老且死，道人勇者乃其子。",
            "以其有子父不亡，偈地風聲猶在耳。",
            "東山於其父子間，爲之道舊爲鄉里。",
            "要爾全機起乃翁，據虎頭而收虎尾。"
        ],
        "title": "與勇上人",
        "id": "3971a2f7-4f0c-4799-a208-a9ebf35430bc"
    },
    {
        "author": "彭汝礪",
        "paragraphs": [
            "世間復見大威雄，把定乾坤一瞬中。",
            "郢市未能知白雪，弋人何敢望冥鴻。"
        ],
        "title": "再和前韵  其二",
        "id": "93113381-dfe7-4655-838d-2a3a815a784a"
    },
    {
        "author": "韋驤",
        "paragraphs": [
            "繡衣無已久，石榻尚依然。",
            "不識尋山客，幾人能愛賢。"
        ],
        "title": "和唐韋相國盛山十二咏 繡衣石榻",
        "id": "120bfbab-ba70-4aa8-a772-4deb298d84c8"
    },
    {
        "author": "司馬光",
        "paragraphs": [
            "不獨山頭白，人頭亦垂素。",
            "積雪有時消，青山色如故。"
        ],
        "title": "和景仁題崇福宮  其二",
        "id": "1d8dd0f5-75c0-4afd-a428-16b464519a51"
    },
    {
        "author": "趙抃",
        "paragraphs": [
            "曉登山閣一爐香，瞻企神僧到上方。",
            "人度石橋何所畏，如來原是世津梁。"
        ],
        "title": "石橋",
        "id": "2b39b7b5-6a6f-4220-a6fa-18117dbd3a80"
    },
    {
        "author": "釋普度",
        "paragraphs": [
            "雨滌炎威，秋雲自在。",
            "一片兩片拄杖頭，或卷或舒林木外。",
            "白璧明珠，泥團土塊。",
            "放去收來顆顆圓，填溝塞壑無人會。",
            "阿呵呵，六隻骰子滿盆紅，有采無采，大家別賽。"
        ],
        "title": "偈頌一百二十三首  其六",
        "id": "38d2eec3-d36d-4a5d-bf5e-8aa85a147b77"
    },
    {
        "author": "李正民",
        "paragraphs": [
            "流落天涯見友生，笑談宛似舊宣城。",
            "春愁黯黯渾無奈，别恨綿綿誰與平。",
            "膠漆久要前日契，風霜不改故人情。",
            "三年留滯覉懷惡，且向雲間跨海鯨。"
        ],
        "title": "别邦求",
        "id": "f8208099-0a84-4bf2-b0ca-d2b6ba17f45e"
    },
    {
        "author": "李彌遜",
        "paragraphs": [
            "十年猿鶴共蕭蕭，世亊驅人肯見饒。",
            "老態嶺雲風更急，壯心爐篆日還銷。",
            "催科政拙民猶病，禦侮才疏盗正驕。",
            "强拾陳言續清唱，卻慚横槊按戎昭。"
        ],
        "title": "次韻漳州鄧教授二首  其二",
        "id": "1263c16c-c6ef-41b3-887d-4c19e0ac38d9"
    },
    {
        "author": "許棐",
        "paragraphs": [
            "亂灑春霙著紙寒，玉成天地片時間。",
            "有人諳盡江湖冷，却愛尋常罨畫山。"
        ],
        "title": "題雪林畫卷",
        "id": "3c256758-7e74-471a-97a4-e1b6ed4ab679"
    },
    {
        "author": "崔與之",
        "paragraphs": [
            "吳蜀相通一水長，聞公西土意差彊。",
            "人謀合處天心順，民力寬時國勢張。",
            "參井光芒摇戟纛，關河事業耀旂常。",
            "雪山自是西人重，赤舄歸來早趣裝。"
        ],
        "title": "送聶侍郎子述  其二",
        "id": "77c623a8-9754-4c02-8d95-00185c026b8c"
    },
    {
        "author": "趙蕃",
        "paragraphs": [
            "人物與江山，風流適比肩。",
            "家聲自勾漏，出守更臨川。",
            "美政人人說，新詩句句傳。",
            "五言成漫興，一見豈無緣。"
        ],
        "title": "呈葛撫州二首  其一",
        "id": "c5d8e32d-e760-466f-b192-e060a030e7fc"
    },
    {
        "author": "魏了翁",
        "paragraphs": [
            "古往今來一貉丘，行藏有道坎還流。",
            "鳳凰池上春風夢，龍鶴山頭夜月秋。",
            "閒曳深衣聊獨樂，有懷連璧賦三游。",
            "何人得與余心會，野水黏天一片鷗。"
        ],
        "title": "和李參政龍鶴菴廬二首  其二",
        "id": "8c41a454-0551-493f-b405-9fea976d951b"
    },
    {
        "author": "釋居簡",
        "paragraphs": [
            "今宵較些子，猶自勝閑時。",
            "圓缺有常守，陰晴無定期。",
            "伊人紛好惡，嫌鏡改妍媸。",
            "玉臼藥長在，霜蟾家不移。",
            "金波仍眩轉，掌露儘華滋。",
            "連璧何妨晚，修輪莫問遲。",
            "纔逢桂殿冷，便結庾樓知。",
            "十事九違意，浮生幾展眉。",
            "淵明十日菊，蘇子一聯詩。",
            "不是心如月，安知月不虧。"
        ],
        "title": "十六夜月",
        "id": "0e585a30-e393-41ed-803e-ae35a190c679"
    },
    {
        "author": "杜甫",
        "paragraphs": [
            "蔡子勇成癖，彎弓西射胡。",
            "健兒寧鬬死，壯士恥爲儒。",
            "官是先鋒得，材緣挑戰須。",
            "身輕一鳥過，槍急萬人呼。",
            "雲幕隨開府，春城赴上都。",
            "馬頭金狎帢，駝背錦糢糊。",
            "咫尺雲山路，歸飛青海隅。",
            "上公猶寵錫，突將且前驅。",
            "漢使黃河遠，涼州白麥枯。",
            "因君問消息，好在阮元瑜。"
        ],
        "tags": [
            "黄河"
        ],
        "title": "送蔡希曾都尉還隴右因寄高三十五書記",
        "id": "7d89d155-45a6-432d-a873-d00d2917c366"
    },
    {
        "author": "陸游",
        "paragraphs": [
            "玻瓈江水千尺深，不如江上離人心。",
            "君行未過青衣縣，妾心先到峨嵋陰。",
            "金罇共釂不知曉，月落烟渚天横參。",
            "車輪無角那得住，馬蹄不方何處尋。",
            "空憑尺素寄幽恨，縱有緑綺誰知音。",
            "愁來只欲掩屏睡，無奈夢斷聞疏砧。"
        ],
        "title": "玻瓈江",
        "id": "d3616d45-919a-4c25-8ad3-b4026e97f5bf"
    },
    {
        "author": "范成大",
        "paragraphs": [
            "漠漠人間一氣平，虛無宮殿鎖飛瓊。",
            "碧雲萬里海光動，何處書來金鶴鳴。"
        ],
        "title": "夢中作",
        "id": "d841affe-da99-4462-83fd-0b3b97191837"
    },
    {
        "author": "張九齡",
        "paragraphs": [
            "春令夙所奉，駕言遵此行。",
            "途中却郡掾，林下招村氓。",
            "至邑無紛劇，來人但歡迎。",
            "豈伊念邦政，爾實在時清。",
            "短才濫符竹，弱歲起柴荆。",
            "再入江村道，永懷山藪情。",
            "矧逢陽節獻，默聽時禽鳴。",
            "迹與素心別，感從幽思盈。",
            "流芳日不待，夙志蹇無成。",
            "知命且何欲，所圖唯退耕。",
            "華簪極身泰，衰鬢慙木榮。",
            "苟得不可遂，吾其謝世嬰。"
        ],
        "title": "巡屬縣道中作",
        "id": "c91e4c59-f6e7-4764-b866-083c2f4f2b13"
    },
    {
        "author": "郭祥正",
        "paragraphs": [
            "嗟我老已疲，掛冠歸舊廬。",
            "素乏二頃田，無可把犁鋤。",
            "窮年小山下，獨伴千卷書。",
            "作止隨古人，襟懷稍欣如。",
            "又無樽中酒，能延故人車。",
            "感君數相過，氣豁眉宇疏。",
            "天馬出月窟，回薄萬里餘。",
            "其才無不宜，祿仕猶拘拘。",
            "忽聞明廷詔，一節馳輕輿。",
            "往必陟臺省，公言壯皇圖。",
            "潛心救世弊，肯意爲身謨。",
            "法密吏愈偷，食衆財益虚。",
            "末大本漸弱，豈在專防胡。",
            "指瑕一二人，此事尤可吁。",
            "細碎何足論，綱舉網不踰。",
            "譬彼脉已病，其身尚膏腴。",
            "要當速內究，珍丸應時須。",
            "良醫望數公，潤澤回焦枯。",
            "願如范文正，挺持真丈夫。",
            "老死見太平，委棄甘路衢。"
        ],
        "title": "送胡與幾被召赴闕",
        "id": "96b20d19-afc5-410b-b0e7-ab26f7bdd193"
    },
    {
        "author": "釋道潜",
        "paragraphs": [
            "群驚投老竄炎荒，瘴雨蠻烟豈易當。",
            "燾氣內全真自葆，鐵心無動亦何妨。",
            "海山出處憑誰共，蜑叟追隨樂未央。",
            "準易著書人不見，微言分付有諸郎。"
        ],
        "title": "東坡先生挽詞  其六",
        "id": "7d4ed29d-c41e-46db-a247-a54448ef1a78"
    },
    {
        "author": "張嵲",
        "paragraphs": [
            "恩詔新頒導從儀，夾塗無復走烏衣。",
            "競紆紫霧更袍色，仍有黄金上带圍。",
            "翠幰翩翻風易暖，雕槃璀璨日争輝。",
            "沙堤矚目人人說，小相行看接軫歸。"
        ],
        "title": "賀師垣賜御書一德格天之閣牌并鍍金器皿青羅凉繖從人紫羅衫鍍金腰带儀物等四首  其四",
        "id": "042b577c-cb2d-4d0e-890d-8ce628a22ff1"
    },
    {
        "author": "宋高宗",
        "paragraphs": [
            "管妙絃清韻入神，老人合眼醉醺醺。",
            "成知不及當來曲，猶覺聞時勝不聞。"
        ],
        "title": "崇恩顯義院五首  其四",
        "id": "38288057-58b3-427d-8e80-319391d1848d"
    },
    {
        "author": "鄭剛中",
        "paragraphs": [
            "柴門深閉豈須開，謂可張羅亦陋哉。",
            "閑聽竹間幽鳥語，絕勝門外俗人来。"
        ],
        "title": "杜門",
        "id": "c037b43d-3904-4a0d-b8f6-f08478a53a8c"
    },
    {
        "author": "劉克莊",
        "paragraphs": [
            "檄筆騷情俱妙絕，它人才少子才多。",
            "分桐江派從初祖，在孔門中占二科。",
            "此去潘輿添燕喜，向來韓木尚婆娑。",
            "傳聞仲舉高懸榻，應待元寮入禮羅。"
        ],
        "title": "送方文甫判官",
        "id": "1d28daa7-0d17-4210-ba18-0829605871e0"
    },
    {
        "author": "方岳",
        "paragraphs": [
            "堪笑劉安苦學僊，雲中雞犬事茫然。",
            "早知官職乃如許，悔不人間差自賢。"
        ],
        "title": "堪笑  其三",
        "id": "b50b38ac-5ad5-4f3e-bd15-c2510b351b2f"
    },
    {
        "author": "周紫芝",
        "paragraphs": [
            "蓬萊殿角薰風凉，法宮無事垂衣裳。",
            "人間樂奏萬斯曲，枝上日轉咸池桑。",
            "天皇初開紫府燕，御前催賜黄金觴。",
            "誰乘風雲依日月，臣有力牧君軒黄。",
            "望雲仰見天不遠，簪花莫厭鬢如霜。",
            "五風十雨自中國，語從重譯傳名王。",
            "年年五月熟荔子，又見北使朝連昌。",
            "聖君當宁占寶曆，太史執筆書殊祥。",
            "雲間雙闕日五色，下被四表同堯光。",
            "風姿矯矯華省郎，珩璜結佩鳴水蒼。",
            "但將兩耳聽韶濩，付與孺子歌滄浪。",
            "傳杯遙想水殿冷，畫鼓咽咽清晝長。"
        ],
        "title": "次韻庭藻再賦天申節錫燕書事",
        "id": "82a89075-0e20-4023-895a-985956f42483"
    },
    {
        "author": "徐沖淵",
        "paragraphs": [
            "水落石澗鳴，中含太古音。",
            "安得微妙人，寫入朱弦琴。",
            "六月天不雨，赤日雲無陰。",
            "道人憩其側，脫巾卧青林。",
            "好風松上來，聊復披吾襟。",
            "朱炎拆厚地，晴嵐冒高岑。",
            "願分一勺泉，爲民作甘霖。"
        ],
        "title": "清音亭憩暑",
        "id": "8b2a8965-5f16-4c8c-ab7a-2fb98f1f9549"
    },
    {
        "author": "葛天民",
        "paragraphs": [
            "耿耿思田舍，攸攸倚釣竿。",
            "一犁歌短闋，十口飯長安。",
            "老覺驅馳倦，生知稼穡難。",
            "畫圖詩卷在，留與後人看。"
        ],
        "title": "題謝耕道一犁春雨圖",
        "id": "f8bdafdc-ca2a-44b6-9fff-d890a9f9fafd"
    },
    {
        "author": "邵雍",
        "paragraphs": [
            "初心本欲踐臣鄰，帝里司回斗柄春。",
            "今日得居天柱下，不憂先有夜行人。"
        ],
        "title": "謝商守宋郎中寄到天柱山戶帖仍依元韻  其二",
        "id": "92be26a5-8dc4-4736-9b50-c5dd89365ee3"
    },
    {
        "author": "蘇頌",
        "paragraphs": [
            "經冬寒菊已離披，梁苑殘英尚滿墀。",
            "尊酒還思元亮醉，秋香又過子愚期。",
            "尋芳意思人尤厚，耐冷枝條土所宜。",
            "墨客有誰偏好事，留將樂府著新辭。"
        ],
        "title": "和府推官冬菊",
        "id": "c461a16b-0dec-4518-80f0-cf4e88344c6a"
    },
    {
        "author": "楊萬里",
        "paragraphs": [
            "積雨今晨也解休，殷勤日脚傍花流。",
            "半明衣桁烘梅潤，全爲農家放麥秋。",
            "更著好風墮清句，不知何地頓閑愁。",
            "新晴佳處無人會，隔柳一聲黄栗留。"
        ],
        "title": "和昌英主簿叔久雨",
        "id": "049554d3-c941-4be7-b209-c652ae021fb3"
    },
    {
        "author": "陸游",
        "paragraphs": [
            "一官又寄汝江頭，落魄文園故倦遊。",
            "榻上鐸聲悲破夢，簷邊桐葉冷生秋。",
            "暮年作吏寧長策，薄禄縻人尚小留。",
            "晨起凭欄嘆衰甚，接䍦紗薄髮颼颼。"
        ],
        "title": "晨起",
        "id": "6708d8ba-09e4-4fda-af7b-17822897897e"
    },
    {
        "author": "趙良器",
        "paragraphs": [
            "淑德延公胄，宜家接帝姻。",
            "桂宮男掌僕，蘭殿女昇嬪。",
            "恩澤昭前命，盈虛變此辰。",
            "萬年今已矣，彤管列何人。"
        ],
        "title": "鄭國夫人挽歌詞",
        "id": "3a5a5f7f-3f3d-4471-b883-9f8ab80cd1a7"
    },
    {
        "author": "釋居簡",
        "paragraphs": [
            "榻爲何人下，書令稚子溫。",
            "定馳天際夢，來訪水邊村。",
            "秦地千年舊，桃花幾樹存。",
            "爲宣邦伯惠，詩禮教兒孫。"
        ],
        "title": "送常德徐使君兼簡李伯達  其二",
        "id": "5c896594-e333-490e-bb58-f4cbfa1596c6"
    },
    {
        "author": "方信孺",
        "paragraphs": [
            "山中塊石老僧言，一叱應知轉法輪。",
            "元是世人心自動，請將消息問風幡。"
        ],
        "title": "動石",
        "id": "bd5196ce-09d5-4e87-a70a-c517103f826b"
    },
    {
        "author": "朱存",
        "paragraphs": [
            "一氣東南王斗牛，祖龍潜爲子孫憂。",
            "金陵地脈何曾斷，不覺真人已姓劉。"
        ],
        "title": "金陵覽古 秦淮",
        "id": "4b2159aa-5594-4f4c-ab8b-2a99cddb29b8"
    },
    {
        "author": "蓋嘉運",
        "paragraphs": [
            "行樂三陽早，芳菲二月春。",
            "閨中紅粉態，陌上看花人。"
        ],
        "title": "雜曲歌辭 伊州 入破第四",
        "id": "badca271-bf99-42c4-829c-2fcf20f16950"
    },
    {
        "author": "張擴",
        "paragraphs": [
            "葉底倒懸香作團，鵝黄新染色初乾。",
            "晚秋風露易摇落，合屬幽人仔細看。"
        ],
        "title": "用文之韻賦巖桂  其一",
        "id": "b76a7f4d-0106-42ba-85ac-dc250c21ce16"
    },
    {
        "author": "喻汝礪",
        "paragraphs": [
            "燦燦詩翁錦里西，只緣詩好遂窮棲。",
            "竹鋪冷色雲連寺，柳漾晴絲鳥過溪。",
            "凝怨不禁關樹暗，駐情應恨蜀山低。",
            "離人苦怕春歸盡，可忍紅英半著泥。"
        ],
        "title": "草堂詩  其一",
        "id": "80539c82-b889-4ddc-94f8-622855105abd"
    },
    {
        "author": "鮑家四弦",
        "paragraphs": [
            "風颭荷珠難暫圓，多情信有短姻緣。",
            "西樓今夜三更月，還照離人泣斷弦。"
        ],
        "title": "送鮑生酒",
        "id": "348d83bb-ab8d-420b-bbbc-6e7fbaf9ea04"
    },
    {
        "author": "趙象",
        "paragraphs": [
            "珍重佳人贈好音，綵牋芳翰兩情深。",
            "薄於蟬翼難供恨，密似蠅頭未寫心。",
            "疑是落花迷碧洞，只思輕雨灑幽襟。",
            "百回消息千回夢，裁作長謠寄綠琴。"
        ],
        "title": "賦詩以謝步非煙",
        "id": "64493030-ad27-4f45-ae7b-857fc900c202"
    },
    {
        "author": "呂陶",
        "paragraphs": [
            "宿約遊雲谷，晨興過寺扉。",
            "雨聲隨步急，暑氣逐風微。",
            "正午逢晴照，層霄歛夕霏。",
            "江濤千里湧，城郭萬山圍。",
            "清集同揮塵，髙談及轉璣。",
            "虛涼河朔飲，蕭散道家衣。",
            "適意朋簪盛，回頭世網非。",
            "棋休誇小勝，禪莫問餘機。",
            "對景聊行樂，因吟欲賦歸。",
            "髙人應笑我，白首戀輕肥。"
        ],
        "title": "和提舉遊上方南禪十韻",
        "id": "01bb1d97-bd28-4ab4-92fb-1276380f2b60"
    },
    {
        "author": "劉敞",
        "paragraphs": [
            "再歷三公府，終崇萬乘師。",
            "優游邇臣表，簡淡古人爲。",
            "愛士常推轂，傳家不遺危。",
            "平生赤松願，猶復白駒悲。"
        ],
        "title": "丁右丞挽詞二首  其一",
        "id": "881c0139-88ef-42a5-891a-53dd9aca0d0c"
    },
    {
        "author": "釋智仁",
        "paragraphs": [
            "行客莫輕瑕璧謗，立人懷抱自分明。"
        ],
        "title": "句  其三",
        "id": "95caaceb-0779-49b2-adcb-cb9e0e75267d"
    },
    {
        "author": "鮑溶",
        "paragraphs": [
            "浮客倦長道，秋深夜如年。",
            "久行惜日月，常起雞鳴前。",
            "夕計今日程，息車在苕川。",
            "霜中水南寺，金磬泠泠然。",
            "疇昔此林下，歸心巢頂禪。",
            "身依寤昏寐，智月生虛圓。",
            "羈旅違我程，去留難雙全。",
            "觀身話往事，如夢遊青天。",
            "明發止賓從，寄聲琴上弦。",
            "聊書越人意，此曲名思仙。"
        ],
        "title": "宿吳興道中苕村",
        "id": "64d15b1f-3020-42cd-88bb-ff93302ca1e3"
    },
    {
        "author": "胡曾",
        "paragraphs": [
            "夾谷鶯啼三月天，野花芳草整相鮮。",
            "來時不見侏儒死，空笑齊人失措年。"
        ],
        "title": "詠史詩 夾谷",
        "id": "314907e2-1a54-48de-b066-ae103b41251b"
    },
    {
        "author": "釋契嵩",
        "paragraphs": [
            "寒郊纔喜歲華新，景物陰陰又一旬。",
            "雲带天低垂壓野，雨藏春晝暗迷人。",
            "寧愁燈火妨明月，却嘆詩家惜令辰。",
            "陶令而今卧江國，倚樓吟望更誰親。"
        ],
        "title": "新歲連雨不止因寄公濟兼簡賢令强公",
        "id": "549cf4d7-afcc-4ffb-aa19-06c0f101ec1d"
    },
    {
        "author": "楊萬里",
        "paragraphs": [
            "笑殺桑根甘瓠苗，亂它桑葉上它條。",
            "向人更逞廋藏巧，怪道桑梢挂一瓢。"
        ],
        "title": "甘瓠",
        "id": "8c6ec6cc-95eb-4cd7-8143-59638063ec6a"
    },
    {
        "author": "陳造",
        "paragraphs": [
            "寒花彭澤門闌舊，好句柯山伯仲間。",
            "貧負清樽只三益，詩人錯笑庾郎慳。"
        ],
        "title": "次張丞送菊韻二首  其二",
        "id": "a8ffcb1d-3fd1-4a24-9169-96d1c4286fc8"
    },
    {
        "author": "王奕",
        "paragraphs": [
            "人惟君與師，得在天地間。",
            "蜂蟻失所主，生息决不蕃。",
            "逐日渴未死，顧影悲余年。",
            "平生東魯心，皓首瞻聖賢。",
            "上下二千載，歷歷觀遺鎸。",
            "惜哉數墨子，想像成虛傳。",
            "十章紀大略，盡和遺山篇。",
            "忠腸攪葵漆，喉棘不忍言。",
            "持歸刻瑘石，何□勒燕然。"
        ],
        "title": "金餘元遺山來拜祖庭有紀行十首遂倚歌之先後殊時感慨一也 和元遺山十首",
        "id": "216738e5-039a-4be6-9f38-c745409b10a2"
    },
    {
        "author": "葛起耕",
        "paragraphs": [
            "淒烟澹靄鎖林霏，又是秋光欲莫時。",
            "蘋葉江湖風剪剪，桂花庭院雨絲絲。",
            "世情冷暖杯中酒，人事輸贏局上棋。",
            "安分得閑閑最好，不須身外强尋思。"
        ],
        "title": "安分",
        "id": "a5d7dd6d-dd98-4acc-9077-2b75b13ba967"
    },
    {
        "author": "仇遠",
        "paragraphs": [
            "蛩依莎底露，螢墮樹頭風。",
            "秋已來多日，人誰念二蟲。",
            "火流豳月應，雲散楚天空。",
            "摇落年年事，吾生鬢亦蓬。"
        ],
        "title": "秋感  其二",
        "id": "e3b35b0f-20f4-4bf5-a836-6e94e1688570"
    },
    {
        "author": "王十朋",
        "paragraphs": [
            "閩中荔子說莆中，闕下奇包又不同。",
            "正向鈴齋想風味，奪先人送奪先紅。"
        ],
        "title": "荔支七絕 奪先紅",
        "id": "56ce682f-f3e9-460c-b3d9-0f5062369dc5"
    },
    {
        "author": "劉禹錫",
        "paragraphs": [
            "好雪動高情，心期在玉京。",
            "人披鶴氅出，馬踏象筵行。",
            "照耀樓臺變，淋漓松桂清。",
            "玄都留五字，使入步虛聲。"
        ],
        "title": "酬令狐相公雪中遊玄都見憶",
        "id": "5aeb8ff1-73e4-49a5-b67c-e91b98a5d350"
    },
    {
        "author": "陸游",
        "paragraphs": [
            "豪氣人言苦不除，固應屏迹向江湖。",
            "封侯萬里獨心在，餬口四方何事無。",
            "薄俗更堪開眼看，老翁寧辦折腰趨。",
            "鼠肝蟲臂今無擇，付與乾坤造化爐。"
        ],
        "title": "累日文符沓至悵然有感三首  其一",
        "id": "5afbc8ec-cb84-4d12-8475-020aba4cbaa2"
    },
    {
        "author": "劉克莊",
        "paragraphs": [
            "番禺文物於今盛，閩浙彬彬未足夸。",
            "丞相宅曾住南郭，鼎魁坊止在東家。",
            "好陳董子三篇策，莫看唐人一日花。",
            "珍重詔書相勉意，士先器識後詞華。"
        ],
        "title": "廣州勸駕一首",
        "id": "741402bf-ca7b-4434-8f7b-e36fb29cc34d"
    },
    {
        "author": "洪咨夔",
        "paragraphs": [
            "億計橋門士，輸君第一籌。",
            "文爲天下樣，行與古人謀。",
            "磨鐵素心在，注金蒼鬢休。",
            "梅邊清絕夢，誰更酒扶頭。"
        ],
        "title": "挽俞景梁",
        "id": "d09cab48-eca9-44cb-b1c6-73cd7c3a4a7c"
    },
    {
        "author": "張耒",
        "paragraphs": [
            "來書纔一紙，離別意何長。",
            "應爲相思苦，還能細作行。",
            "水浮新恨闊，花想舊容芳。",
            "欲問人何處，青樓在帝鄉。"
        ],
        "title": "和得故人書",
        "id": "ce354d89-3077-47c5-a4df-24af14bdd632"
    },
    {
        "author": "呂天策",
        "paragraphs": [
            "春工未仲閑桃李，偏向梅花先著意。",
            "鉛華不御見真色，香密染衣冰琢蘂。",
            "舊遊頗念秦郎中，夢裏五年如歷指。",
            "叫呼連索酒澆春，尚想橫瓶枕花底。",
            "今年梅侶更何人，我狂駡坐初不嗔。",
            "風流端的美無度，携手錯疑君姓秦。",
            "往來百匝將重趼，鳥道縈盤封碧蘚。",
            "團枝凍蘂未全蘇，已見橫斜照清淺。",
            "曉來霽色釀春風，金鬚漸吐香蒙茸。",
            "開遲政恐有遺恨，未破君家宮錦紅。"
        ],
        "title": "乾明院讓道人房與朱仲潜探梅",
        "id": "9b73e1b4-d1c5-48ee-87cc-0782229d30ff"
    },
    {
        "author": "韓淲",
        "paragraphs": [
            "雪風吹溪雲，晝刻催歲律。",
            "歡傳頌椒花，餞歲欲何出。",
            "舉頭荒山廬，冰澗溜凄瑟。",
            "兩鬢已顛童，種種不滿櫛。",
            "題輿得斯文，愛士欲黼黻。",
            "團呼一樽酒，清言了人物。",
            "四座各盡情，燭跋屢剪拂。",
            "如愚於席間，踸踔倍勃窣。",
            "授簡而供令，古興亦豈不。"
        ],
        "title": "除夕前兩日示秉",
        "id": "de482570-6c99-414e-bf46-be0268c03ba2"
    },
    {
        "author": "趙蕃",
        "paragraphs": [
            "春今著物幾陳新，未抵新詩得許榮。",
            "韓子雖云譽東野，侯生終竟愧彌明。",
            "已知林下棲遲計，何處人間寵辱驚。",
            "更欲從公問歸宿，夜深風雨四山傾。"
        ],
        "title": "次韻遠齋春雨有感",
        "id": "149347de-7a53-41de-9f4f-b92a5d2e7540"
    },
    {
        "author": "王柏",
        "paragraphs": [
            "童髽及侍果齋賢，白璧沈埋二十年。",
            "師道倦爲蓮幕客，詩魂蜚伴雪堂僊。",
            "同游諸老無人在，所幸斯文有子傳。",
            "讀到徐卿珠玉句，撫膺三歎愧遺編。"
        ],
        "title": "題果齋集後",
        "id": "dc799227-cd5c-4c73-931f-349ff31e0785"
    },
    {
        "author": "劉克莊",
        "paragraphs": [
            "頗聞四境有絃聲，雉傍人飛犬不驚。",
            "在處棠陰應勿伐，等閑花判亦流行。",
            "掞庭子盍摛新藻，絕廩□□□落英。",
            "臺府諸公衡尺審，春風薦子有誰爭。"
        ],
        "title": "同安權縣林丞和余二首趁韵答之  其二",
        "id": "31dedd8f-cfa4-417a-865e-843cf8f6c749"
    },
    {
        "author": "王安石",
        "paragraphs": [
            "白石岡頭草木深，春風相與散衣襟。",
            "浮雲映郭留佳氣，飛鳥隨人作好音。"
        ],
        "title": "出金陵",
        "id": "f3d7212a-1095-4740-bcee-5c32afe301c9"
    },
    {
        "author": "蔡襄",
        "paragraphs": [
            "清晨出郭又晴曛，已見空枝嫩葉新。",
            "爭得山頭能閣日，且容湖上不歸春。",
            "人隨百戲波翻海，酒到三橋月滿身。",
            "只有牡丹纔半拆，未知何處可娛賓。"
        ],
        "tags": [
            "西湖"
        ],
        "title": "十日西湖晚歸",
        "id": "317f5192-adce-4c33-b427-b5bfef26d258"
    },
    {
        "author": "彭汝礪",
        "paragraphs": [
            "我昔曾涉昌江濱，故人指我觀陶鈞。",
            "龐眉老匠矜捷手，爲我百轉雕輿輪。",
            "鎸刓刻畫走風雨，須臾萬態增鮮新。",
            "盤龍飛鳳滿日月，細花密葉生瑶珉。",
            "輕浮兒女愛奇崛，舟浮輦運傾金銀。",
            "我盂不野亦不文，渾然美璞含天真。",
            "光沉未入世人愛，德潔誠爲天下珍。",
            "朅來東江欲學古，喜聽英傑參吾倫。",
            "謹持清白與子共，敢因泥土邀仁恩。",
            "空言見復非所欲，再拜謝子之殷勤。"
        ],
        "title": "答趙溫甫見謝茶甌韵",
        "id": "d5865c01-520c-40b5-a280-28be087f4d48"
    },
    {
        "author": "韋驤",
        "paragraphs": [
            "千夫挽車載，無計奈人靈。",
            "驚起蛟蟠跡，空遺鳥篆腥。",
            "莫歌山有栲，始信物如萍。",
            "只愛堅姿峭，予眸爲爾青。"
        ],
        "title": "和吳常甫移石",
        "id": "192a3a9c-c4bd-4907-9027-590bdf6f2632"
    },
    {
        "author": "吳芾",
        "paragraphs": [
            "自笑謀生拙，空驚歲月除。",
            "年衰惟藉藥，髮少不禁梳。",
            "盡日扃蓬戶，無人過草廬。",
            "晚來閑策杖，緩步當柴車。"
        ],
        "title": "初冬山居即事十首  其四",
        "id": "b3ffa5b3-cca1-43d6-9a5b-37dad7f9420d"
    },
    {
        "author": "李若水",
        "paragraphs": [
            "朝陽飛影戰餘寒，樓上高人久屈蟠。",
            "想見倚欄三盞後，醉橫詩眼與天寬。"
        ],
        "title": "次韻舒伯源雪晴偶書四首  其一",
        "id": "349d6f57-d9ea-4b16-bdf8-4d6af6a23046"
    },
    {
        "author": "鄒輗",
        "paragraphs": [
            "野意凄凉遠俗情，出門一笑亂山青。",
            "癡兒白晝猶鼾睡，可是無人會喚醒。"
        ],
        "title": "道謁朱晦庵先生  其二",
        "id": "19a4f064-ae48-4723-b45b-3cef8b682a23"
    },
    {
        "author": "樓鑰",
        "paragraphs": [
            "戊辰貢舉忝余知，曾礙孫兒到省闈。",
            "欣汝今秋重預薦，喜吾即日可言歸。",
            "門闌有慶人爭賀，父子同登世所希。",
            "癡望十人俱上第，坐令晝錦倍光輝。"
        ],
        "title": "淳發漕薦喜而成詩併勉杓",
        "id": "6189ecbd-5b28-4d6d-8fbc-862f644e373d"
    },
    {
        "author": "杜甫",
        "paragraphs": [
            "只道梅花發，那知柳亦新。",
            "枝枝總到地，葉葉自開春。",
            "紫燕時飜翼，黃鸝不露身。",
            "漢南應老盡，霸上遠愁人。"
        ],
        "title": "柳邊",
        "id": "c06c6f1d-b88f-4169-8df1-6aea35110ec1"
    },
    {
        "author": "吳泳",
        "paragraphs": [
            "曖曖人村翠樹連，鶑拖野色度晴川。",
            "新詩無限來供眼，才涉思量又不圓。"
        ],
        "title": "郫縣春日吟  其七",
        "id": "4d8c1e51-2246-4172-b784-353ca342a429"
    },
    {
        "author": "劉宰",
        "paragraphs": [
            "金科天上耿星辰，丹筆年來有屈伸。",
            "子去平反供母笑，民知寬大頌君仁。",
            "祇今茂苑題輿客，曾是瓊林合席人。",
            "若問殘生煩寄語，扁舟長占五湖春。"
        ],
        "title": "送平江趙法曹",
        "id": "13c0c6dc-b49f-4432-94c3-7bbcd73824ac"
    },
    {
        "author": "蘇轍",
        "paragraphs": [
            "風送江湖滿洞天，洞門可聽入無緣。",
            "土囊鬰怒聲初散，石齒聱牙勢未前。",
            "樂奏洞庭真跌宕，歌傳帝所亦清便。",
            "何人隠几觀遺韵，重使顔成問嗒然。"
        ],
        "tags": [
            "洞庭湖"
        ],
        "title": "和子瞻題風水洞",
        "id": "a17371d4-9fc7-487a-84ef-33a77dd52199"
    },
    {
        "author": "黄庭堅",
        "paragraphs": [
            "普賢菩薩不來，山谷老人不去。",
            "夜來月上勝峰，說盡薩提露布。",
            "驚起峨眉衲子，脚酸不到中路。",
            "杜鵑識甚鬧忙，剛道不如歸去。"
        ],
        "title": "戲呈峨眉僧正簡之頌",
        "id": "d52f146b-c2b3-4859-b60d-b3c974112187"
    },
    {
        "author": "皮日休",
        "paragraphs": [
            "不知何事有生涯，皮褐親裁學道家。",
            "深夜數甌唯柏葉，清晨一器是雲華。",
            "盆池有鷺窺蘋沫，石版無人掃桂花。",
            "江漢欲歸應未得，夜來頻夢赤城霞。"
        ],
        "title": "寒日書齋即事三首 二",
        "id": "7fe88c0b-4b17-45a7-bdce-e572cfab8244"
    },
    {
        "author": "白居易",
        "paragraphs": [
            "南龍興寺春晴後，緩步徐吟繞四廊。",
            "老趂風花應不稱，閑尋松雪正相當。",
            "吏人引從多乘轝，賓客逢迎少下堂。",
            "不擬人間更求事，些些疎嬾亦何妨。"
        ],
        "title": "南龍興寺殘雪",
        "id": "df3aadc2-f1ba-4fd6-b593-b1d36d657cf4"
    },
    {
        "author": "釋遵式",
        "paragraphs": [
            "南無佛法僧，大慈三寶海。",
            "我今欲依教，普勸諸衆生。",
            "莫殺莫食肉，同藴仁慈行。",
            "無病保長齡，未來成佛道。",
            "諸佛大菩薩，常爲救衆生。",
            "捨頭目身命，不計河沙數。",
            "代鴿棄王身，全螘委龍命。",
            "流水濟枯魚，薩埵充饑虎。",
            "歷劫徧行慈，慈善力成就。",
            "佛無一切心，唯有慈心在。",
            "若有行慈者，不殺不食肉。",
            "仰願佛威神，世世常加護。",
            "殺生佛所說，即殺自父母。",
            "亦殺自妻女，兄弟及姊妹。",
            "一切男女攝，皆曾爲父母。",
            "生生所受胎，從之稟遺體。",
            "受一畜生形，骨血如山海。",
            "一一類中身，生生不可計。",
            "輪迴六道間，展轉爲親屬。",
            "故食諸衆生，名食父母肉。",
            "又觀一切身，悉是我本體。",
            "自肉及他肉，其實是一肉。",
            "如舍前後住，亦名爲我舍。",
            "當知食肉人，即食自身肉。",
            "佛觀如來藏，佛界衆生界。",
            "一界無二界，一切肉一肉。",
            "伎兒暫變易，元是一人身。",
            "若欲殺衆生，當起諸佛想。",
            "獵師屠兒輩，及捕魚鳥人。",
            "衆生遥見者，皆生必死怖。",
            "謂此惡心人，貪利及肉味。",
            "手持利刀箭，念欲殺我身。",
            "飛翔及潛竄，驚怖而遠避。",
            "常與諸衆生，起大冤對想。",
            "一切惜身命，人畜等無殊。",
            "若欲食衆生，先試割身肉。",
            "死是極大苦，誰能不畏之。",
            "但當自觀身，云何食他肉。",
            "爲利剎衆生，以財網諸肉。",
            "二俱得殺業，死墮叫喚獄。",
            "汝聽殺生者，死墮地獄處。",
            "鐵城高八萬，四千由旬量。",
            "長廣亦復然，滿中猛火炎。",
            "表裏皆洞赤，猘狗守四門。",
            "獄卒聲雷震，兩眼如電光。",
            "驅汝殺生人，入中而受苦。",
            "力士執鐵矛，矛身長一丈。",
            "利刃闊八寸，望胸撞罪人。",
            "胸入背上出，苦痛不堪聞。",
            "千萬億歲中，受斯極大苦。",
            "汝聽食肉人，死墮阿鼻獄。",
            "鐵屋亦高廣，八萬由旬量。",
            "四門猛火炎，南北皆交徹。",
            "鐵牆鐵羅網，鐵枷鐵杻械。",
            "一一火燒之，皆令其洞赤。",
            "食肉受斯苦，億百千萬歲。",
            "汝聽煮肉人，墮鑊湯地獄。",
            "一萬有二千，深廣由旬量。",
            "晝夜猛火然，涌涌湯常沸。",
            "於中受大苦，一萬七千歲。",
            "汝聽炙肉人，墮熱鐵牀獄。",
            "其獄有八千，縱廣由旬量。",
            "牀下猛火燒，罪人卧其上。",
            "心肝肉焦爛，一萬二千歲。",
            "汝聽切肉人，死墮斫剉獄。",
            "五百大力士，利刀斬罪人。",
            "萬段至微塵，業風吹更活。",
            "如是終復始，一萬二千歲。",
            "汝聽養羣雞，爲貪肥肉者。",
            "一雞於一日，計食五百蟲。",
            "主人當半罪，同雞墮地獄。",
            "其獄盛熱糞，八萬由旬量。",
            "人雞俱入中，滿五千萬歲。",
            "汝聽捕獵人，安鏘及設𣚦。",
            "罥索安陷穽，利刃放鷹犬。",
            "四邊競圍合，逼逐殺衆生。",
            "死墮鐵軸獄，方丈一萬釘。",
            "驅上輪一帀，徧體萬釘刺。",
            "舉身悉交徹，苦痛不可忍。",
            "百千萬歲中，受斯對報苦。",
            "殺生食肉者，從諸地獄出。",
            "受餓羅剎身，師子豺虎狼。",
            "貓狸鴟梟鷲，唯捕新血肉。",
            "衆生各藏護，不令其得便。",
            "饑火常燒心，念念思他肉。",
            "由是惡熏習，大慈種永斷。",
            "設得生人中，殘疾命短促。",
            "愚癡謗因果，死還墮地獄。",
            "佛說此語時，無量諸羅剎。",
            "悲號誓斷肉，及護斷肉人。",
            "汝今聞此經，云何不改過。",
            "徒勞生爲人，不及食人鬼。",
            "慎莫燒山野，慎莫破堤塘。",
            "莫伐有巢樹，莫燒含蠹薪。",
            "若見殺衆生，方便常救護。",
            "南無十方佛，大智德世尊。",
            "我欲勸衆生，捨酒求明慧。",
            "如佛之所說，飲酒多過患。",
            "八萬塵勞門，三十五種失。",
            "悉以酒爲本，汝等應諦觀。",
            "酒酣心眩亂，六識盡昏迷。",
            "君臣乖儀節，父子絕尊卑。",
            "母女亂其風，禮檢不能制。",
            "如舍婆提國，有鴦掘摩羅。",
            "酒醉淫泆母，因慈殺其父。",
            "母復通外情，將刀復害之。",
            "亦如莎伽陀，神通大羅漢。",
            "因游支提國，漸到跋陀村。",
            "彼有大毒龍，字菴婆羅提。",
            "其龍甚暴惡，侵害彼村人。",
            "羅漢神通力，降伏毒龍已。",
            "村人思報恩，多設蘇乳糜。",
            "有女設糜已，憂其發冷病。",
            "遂取水色酒，奉上大羅漢。",
            "羅漢謂是水，飲已酒力發。",
            "迷酒到寺門，衣鉢棄餘處。",
            "醒時用神力，能伏大毒龍。",
            "醉後如死人，不能伏蝦蟆。",
            "世尊命羅漢，及諸比丘衆。",
            "至彼羅漢所，因茲制酒戒。",
            "正法念經說，閻羅責置人。",
            "將驅入地獄，先說如是偈。",
            "酒能亂人心，令人如羊等。",
            "不知作不作，如是應捨酒。",
            "若酒醉之人，如死人無異。",
            "若欲常不死，彼人應捨酒。",
            "酒是諸過處，常能不饒益。",
            "一切惡道階，黑闇所在處。",
            "飲酒到地獄，亦到餓鬼處。",
            "行於畜生業，是酒過所誑。",
            "酒爲毒中毒，地獄中地獄。",
            "病中之大病，是佛之所說。",
            "若人飲酒者，無因緣歡喜。",
            "無因緣而瞋，無因緣作惡。",
            "於佛所生癡，壞世出世事。",
            "燒解脫如火，所謂酒一法。",
            "若人能捨酒，正行於法戒。",
            "彼到第一處，無死無生處。",
            "莫飲無明酒，能爲衆苦因。",
            "聲聞住明脫，猶是醉歸人。",
            "若是病苦時，應當觀病本。",
            "從癡有愛生，習業招病果。",
            "耆婆盡道術，尚不能救療。",
            "豈有世藥酒，而能瘥我病。",
            "酒爲放逸根，不飲閉惡道。",
            "寧捨百千身，不毀犯酒戒。",
            "寧使身乾枯，終不飲此酒。",
            "假使毀犯戒，壽命滿百年。",
            "不如護禁戒，即時身磨滅。",
            "决定能使瘥，我猶故不飲。",
            "況今不定知，爲瘥爲不瘥。",
            "作是决定心，心生大歡喜。",
            "即獲見真諦，所患即消除。",
            "汝聽釀酒家，死墮醎糟獄。",
            "亦墮沸灰中，一萬八千歲。",
            "汝聽沽清酒，死墮酒池獄。",
            "滿中如洋銅，入其中受苦。",
            "汝聽飲酒人，死墮灌口獄。",
            "手自酌銅汁，晝夜灌其口。",
            "汝聽人將酒，逼勸持戒人。",
            "死入冰池獄，八千萬歲苦。",
            "皮肉皆破裂，日夜百死生。",
            "然後五百生，生輒無兩臂。",
            "汝聽或强力，或時因戲笑。",
            "持酒與僧尼，强伏令其飲。",
            "死墮截膝獄，六百萬歲中。",
            "五百大力士，常截其兩膝。",
            "乃至過酒器，五百世無手。",
            "常作螘蝨形，曲蛆及蠅蚋。",
            "癡執無知蟲，一一五百世。",
            "汝聽吉陀婆，沽酒梳墮井。",
            "羅漢飲其水，八萬聖皆醉。",
            "由是惱聖人，死墮鋸床獄。",
            "八萬大劫中，常受鋸解苦。",
            "後出得爲人，其身長三尺。",
            "顔貌青黑色，耳鼻孔閉塞。",
            "無眼脣褰縮，手足無十指。",
            "何況破戒心，持酒逼他飲。",
            "多見世愚人，逼他食酒肉。",
            "自不能清浄，都無羞耻心。",
            "復將不浄食，凌逼破他戒。",
            "寧可斷人命，莫破他善心。",
            "殺命一死生，未必至三趣。",
            "破戒失人天，及失解脫法。",
            "汝聽斷酒肉，所得福德利。",
            "有人持七寶，國城妻子施。",
            "不如斷酒肉，千萬分之一。",
            "乃至滿大千，七寶持布施。",
            "不如斷酒肉，千萬分之一。",
            "假使爲求福，鍛金以爲人。",
            "其數百千萬，持用廣布施。",
            "不如斷酒肉，千萬分之一。",
            "假使有佛子，造幡華寶蓋。",
            "滿三千大千，持用供養佛。",
            "不如斷酒肉，千萬分之一。",
            "犯之罪即重，持之福亦深。",
            "善惡長形對，苦樂鎮相尋。",
            "及健速迴首，早計各悛心。",
            "莫待無常到，如瓶滿自沈。",
            "勉哉須努力，同侍七寶林。"
        ],
        "title": "誡酒肉慈慧法門",
        "id": "3d6c400b-02a4-4d26-90df-517b015a02f3"
    },
    {
        "author": "文偃",
        "paragraphs": [
            "話盡途中事，言多何省機。",
            "貴人言是妙，上士見知虧。"
        ],
        "title": "偈頌 九",
        "id": "8112e984-db13-4330-9dc1-6573bfd3d27e"
    },
    {
        "author": "貫休",
        "paragraphs": [
            "無端爲五字，字字鬢星星。",
            "祗覺人情薄，空餘鶴眼青。",
            "砌莎藏墜果，窗雪浸殘經。",
            "祗有歸山計，茫茫何所營。"
        ],
        "title": "偶作",
        "id": "9462fbdb-3e82-4c66-9664-4a9a48f26145"
    },
    {
        "author": "詹初",
        "paragraphs": [
            "歲月新更又一春，迎春還是舊年人。",
            "願除舊妄生新意，端與新年日日新。"
        ],
        "title": "新春",
        "id": "1c43ffe4-e43e-4f38-807c-3f478e95414c"
    },
    {
        "author": "呂本中",
        "paragraphs": [
            "窮山擁翠染人愁，亭下寒溪東北流。",
            "寄語扁舟舟上客，爲傳消息到筠州。"
        ],
        "title": "界步河亭",
        "id": "bc7bf18e-03e9-4aef-b977-881acbb8e08f"
    },
    {
        "author": "李光",
        "paragraphs": [
            "入關不守舊山河，漢用張良作網羅。",
            "垓下不知兵已合，夜深方訝楚人多。"
        ],
        "title": "詠史",
        "id": "277f9123-18fa-4277-9519-71bc478607a2"
    },
    {
        "author": "釋文珦",
        "paragraphs": [
            "凜凜冰玉質，亭亭雪霜姿。",
            "共此歲寒操，不與東風期。",
            "羣芳性苦殊，道人心自知。",
            "悠然澹相對，千載有遐思。"
        ],
        "title": "永嘉迪古巖作亭梅竹間東閣爲摘少陵天寒翠袖薄日暮倚修竹句扁曰寒倚書來索詩寄題四韻",
        "id": "fdf8b8dd-a877-4252-996c-6f3669eb5523"
    },
    {
        "author": "陸游",
        "paragraphs": [
            "賦形不使面團團，聳膊心知到骨寒。",
            "晏子元非枕鼓士，杜生那有切雲冠。",
            "時扶遷客桄榔杖，日厭詩人苜蓿盤。",
            "賴是平生憎阿堵，今年初解侍祠官。"
        ],
        "title": "庵中晨起書觸目四首  其三",
        "id": "8ad8883b-1768-43cb-b6db-89e8a6bbe05b"
    },
    {
        "author": "釋印肅",
        "paragraphs": [
            "一撥眉毛露眼睛，只傷底許沒瞳人。",
            "燈籠開口呵呵笑，衲僧和夢蹈車輪。"
        ],
        "title": "頌古九十八首  其八○",
        "id": "ec8971e4-0c02-4761-947c-0544b039059b"
    },
    {
        "author": "杜司直",
        "paragraphs": [
            "瓊佩霞裾雲錦裳，胸中指塞貯琳瑯。",
            "詞章莫測波瀾闊，談笑惟圖書傳香。",
            "與我多應鄰臭味，於人寧有別肝腸。",
            "一州斗大非公處，早晚催歸白玉堂。"
        ],
        "title": "送戴太博  其二",
        "id": "c3e0c3a5-e422-490e-aafa-a633b7099149"
    },
    {
        "author": "陳普",
        "paragraphs": [
            "軻死無傳直至今，孔明曾一正人心。",
            "拔刀斫石今猶憤，何况當年感激深。"
        ],
        "title": "詠史 諸葛孔明 其七",
        "id": "1c23c387-e838-46b9-9bef-83e43ef26ad6"
    },
    {
        "author": "釋德洪",
        "paragraphs": [
            "長沙大蟲今尚在，眼吻開合珠光彩。",
            "妙年憑陵舌翻海，衲僧呼作叢林客。",
            "邇来頭有把茅蓋，栽田博飯自扶耒。",
            "禪道從他别人會，且復閑眠搔癢背。"
        ],
        "title": "贈承天邃岑",
        "id": "11099f83-c262-4c6a-8eb5-44ea29b68bae"
    },
    {
        "author": "崔鶠",
        "paragraphs": [
            "我愛新安好，新安度歲華。",
            "風烟迷郡閣，浦溆带人家。",
            "南畝元多黍，丘中亦種麻。",
            "更逢飄皂蓋，疆埸視新瓜。"
        ],
        "title": "新安四詠  其四",
        "id": "c503b3a0-6802-400b-ae67-901c3809079a"
    },
    {
        "author": "梅堯臣",
        "paragraphs": [
            "香象紅蕖坐，花盆白石臺。",
            "上公金印去，王子玉駒來。",
            "心是寒缾水，明無寶鏡埃。",
            "世人何擾擾，時爲一言開。"
        ],
        "title": "補題東都善惠師禪齋",
        "id": "fcf728e1-b3b5-4ffb-95c3-d70d3083150e"
    },
    {
        "author": "俞德鄰",
        "paragraphs": [
            "齋居苦無悰，散屧步芳圃。",
            "花柳度暖風，莓苔滋宿雨。",
            "疊嶂隠簷牙，幽禽哢林莽。",
            "池光瓦蔽虧，日氣石吞吐。",
            "迥眺覿層城，狂歌隘天宇。",
            "倏歡景已流，俄思愁復聚。",
            "楚奏鍾儀悲，越吟莊舄苦。",
            "人情異窮達，土思渺今古。",
            "信美非吾鄉，歸心屬蘭杜。"
        ],
        "title": "吳郡齋遣懷",
        "id": "b76c4610-ac70-4652-9638-a7a7f726bcb2"
    },
    {
        "author": "劉黻",
        "paragraphs": [
            "舊穀未沒新穀登，家家擊壤含歡聲。",
            "慚愧今年雨水足，隻雞斗酒相逢迎。",
            "豪家征斂縱獰隸，單巾大帕如蠻兵。",
            "索錢沽酒不滿欲，大者羅織小者驚。",
            "穀有揚簸實亦簸，鉅斛凸概謀其贏。",
            "詎思一粒復一粒，盡是農人汗血成。"
        ],
        "title": "田家吟",
        "id": "6797caef-dd33-4d6b-99e2-07c1c3d35e7b"
    },
    {
        "author": "韋應物",
        "paragraphs": [
            "度門能不訪，冒雪屢西東。",
            "已想人如玉，遙憐馬似驄。",
            "乍迷金谷路，稍變上陽宮。",
            "還比相思意，紛紛正滿空。"
        ],
        "title": "雪中聞李儋過門不訪聊以寄贈",
        "id": "8df2abdf-1b4f-43d5-9bf4-bab1d9debb04"
    },
    {
        "author": "張栻",
        "paragraphs": [
            "憶昔歲丙寅，束書從吾翁。",
            "驅車服嶺南，弭節湟江東。",
            "湟江地僻左，窮年少過從。",
            "邂逅傾蓋友，一笑蠻煙空。",
            "秋水泛孤艇，春郊支短筇。",
            "琴書適有餘，酬唱寫不供。",
            "豈惟吾曹歡，固足愉親容。",
            "日月遽如許，于今再星終。",
            "中間亦會面，別去復轉蓬。",
            "歸來洞庭野，乃此相迎逢。",
            "回首歎風樹，欲語悲填胸。",
            "愛君堅忍姿，凜凜霜後松。",
            "徐公真有常，意味與曩同。",
            "而我學不進，長大加愚蠢。",
            "幸蒙故人惠，苦語相磨礲。",
            "梅霖漲宿潦，行李何匆匆。",
            "自云洞庭樂，遠勝千戶封。",
            "將兒更抱孫，綵衣映諼叢。",
            "搜奇萃圖刻，考古羅彝鐘。",
            "知君頗挾此，詎信詩能窮。",
            "同里有佳人，抱獨環堵中。",
            "未妨閒暇日，更共討論功。",
            "它時有新得，爲寄冥飛鴻。"
        ],
        "tags": [
            "洞庭湖"
        ],
        "title": "湖南參議宋與道奉祠歸崇安里中賦此以別",
        "id": "971d0511-fcaf-4e72-92b3-92937d486b89"
    },
    {
        "author": "楊萬里",
        "paragraphs": [
            "舊來雞距說宣城，近來墨池說毗陵。",
            "不知阿誰喜柔懦，毛穎只今泥樣軟。",
            "筆頭政要挽千鈞，渠自無力隨人轉。",
            "兔尖如針利如錐，方能幻出抉石猊。",
            "少年免冠已秃鬢，老去種種將奚爲。",
            "就中周壽差可意，銳頭將軍殊解事。",
            "銛鋒不用洮州礪，剛腸頗學汲都尉。",
            "先生焚香坐明窗，中書奮髯蝟毛張。",
            "願翻墨汁詩戰場，先生一揮十萬行。",
            "梅花微笑看在旁，吾詩雖非雲錦章，中有梅花玉雪香。"
        ],
        "title": "試毗陵周壽墨池樣筆",
        "id": "82f7a8b2-fe87-4821-b60f-1e9f4cf1b6d7"
    },
    {
        "author": "牟融",
        "paragraphs": [
            "珠林春寂寂，寶地夜沈沈。",
            "玄奧凝神久，禪機入妙深。",
            "參同大塊理，窺測至人心。",
            "定處波羅蜜，須從物外尋。"
        ],
        "title": "題山房壁",
        "id": "ab5af83c-c12a-4be9-9cd9-527685541f38"
    },
    {
        "author": "魏野",
        "paragraphs": [
            "物外幽奇物，吟看復歎吁。",
            "豪家如可用，窮巷却應無。",
            "閑共僧贏得，卑嫌俗競呼。",
            "山疑和雨買，地似带煙租。",
            "密鎖憐庭竹，深藏恨砌蕪。",
            "貪多寧損志，嫌少不爲愚。",
            "良冶何由鑄，常流豈易圖。",
            "野人唯自愛，難把悅妻孥。"
        ],
        "title": "苔錢八韻",
        "id": "1f1c5b02-a26f-481c-901d-016138431200"
    },
    {
        "author": "司空圖",
        "paragraphs": [
            "花落更同悲木落，鶯聲相續即蟬聲。",
            "榮枯了得無多事，只是閑人漫繫情。"
        ],
        "title": "上方",
        "id": "75ddcd58-c79c-4b3a-9ca4-7e84c1cfc267"
    },
    {
        "author": "范正民",
        "paragraphs": [
            "歷下故人今何在，音書久已隔寒暄。",
            "多年別後紛紛事，何日罇前細細論。",
            "忍見風霜摧羽翮，空教江漢瀉詞源。",
            "聖朝寬大超前古，即有恩光照覆盆。"
        ],
        "title": "季顔師顔謫齊州以詩寄之",
        "id": "4c7ce7c4-c229-4758-8e7d-bcc850d26f58"
    },
    {
        "author": "蘇轍",
        "paragraphs": [
            "田漫漫，耕挹挹。",
            "拔陳草，生九穀。",
            "人功盡，雨則違。",
            "苗不穗，莩不米，哀將饑兮。"
        ],
        "title": "太白山祈雨詩五首  其一",
        "id": "adcc3532-e90d-4b52-9d40-b3a8ff03afe1"
    },
    {
        "author": "齊己",
        "paragraphs": [
            "衆人有口，不說是，即說非。",
            "吾師有口何所爲，蓮經七軸六萬九千字。",
            "日日夜夜終復始。",
            "乍吟乍諷何悠揚，風篁古松含秋霜。",
            "但恐天龍夜叉乾闥衆，㽬塞虛空耳皆聳。",
            "我聞念經功德緣，舌根可算金剛堅。",
            "他時劫火洞燃後，神光璨璨如紅蓮。",
            "受持身心苟精潔，尚能使煩惱大海水枯竭。",
            "魔王輪幢自摧折，何況更如理行如理說。"
        ],
        "title": "贈持法華經僧",
        "id": "d04c1a95-755d-4dab-b75e-afed4071f72f"
    },
    {
        "author": "佚名",
        "paragraphs": [
            "風流箭，風流人人願。",
            "（見《說郛》卷六一引《清異錄》）（〖1〗《清異錄》：「寶曆中，帝造紙箭，竹皮弓紙間密貯龍麝末香。",
            "每宮嬪羣聚，帝躬射之，中者濃香，觸體了無痛楚，名風流箭。",
            "爲之語曰〖略〗。",
            "」）。"
        ],
        "title": "風流箭語",
        "id": "05765325-1d9b-4d5e-939c-51ab4db42f08"
    },
    {
        "author": "程俱",
        "paragraphs": [
            "涼飈動秋思，中夜一長歎。",
            "月回西南隅，澹若霜華亂。",
            "清甘吸露井，起坐待晨盥。",
            "毋爲事安眠，急景不可玩。",
            "午陰日以薄，墜葉黄且枯。",
            "遶舍足榆柳，鳴條眼中疏。",
            "芸芸悴方榮，髪白不再青。",
            "所以姑射子，騎龍出蒼冥。",
            "殘炎如老健，雖壯寧復久。",
            "新涼若涓流，已快執熱手。",
            "蕭然發朝暮，羽扇一芻狗。",
            "移奪定誰尤，論功亦何有。",
            "饑蟬得清風，向夕聲更急。",
            "林間鳴絡緯，長伴幽蛩泣。",
            "青燈對青編，秋氣已復然。",
            "誰謂月有恨，正應人可憐。"
        ],
        "title": "秋思",
        "id": "e3c0e07c-f7d4-40ab-afb0-e1d9c798097c"
    },
    {
        "author": "釋斯植",
        "paragraphs": [
            "霄漢分携久，吟懷思欲迷。",
            "相逢春草外，歸隠石房西。",
            "澗急禽聲少，松摇月影低。",
            "要知人靜夜，猶自怯猿啼。"
        ],
        "title": "喜人歸幽棲",
        "id": "1e41e04c-e4d5-4652-8d1c-12c8461e6b34"
    },
    {
        "author": "白玉蟾",
        "paragraphs": [
            "瞻師之神，寒空片月。",
            "知師之心，紅爐點雪。",
            "聞師之德，冰清玉潔。",
            "見師之蹟，霜炎冰熱。",
            "師之一言，斬釘截鐵。",
            "師之一行，殺人見血。",
            "風月情懷，松筠志節。",
            "道法陸沉，玄徒瓦裂。",
            "師領郡檄，雷轟電掣。",
            "冠冕洞宮，興大施設。",
            "輪輿楩楠，陶埏坯甈。",
            "麗以粉奐，飾以藻楶。",
            "不逾年間，滄江貫折。",
            "度五神足，霞裙森列。",
            "方有倫緒，閈閭洽悅。",
            "胡爲雲鶴，奄歸帝闕。",
            "溪山失翠，猿鳥悽切。",
            "散詞玉祠，柏子一爇。",
            "追慕替絢，使人哽咽。"
        ],
        "title": "陳綠雲先生之像贊",
        "id": "56e18f0c-5b14-40d7-b539-472321d11186"
    },
    {
        "author": "呂本中",
        "paragraphs": [
            "君行南山南，我在北山北。",
            "不聞浴鵠白，但見染絲黑。",
            "老境欲垂垂，快意須得得。",
            "孰知百雉堅，而有一日克。",
            "浹如澗底松，縱老終不踣。",
            "一如雲間鶴，不復可覊勒。",
            "我如千里風，遇此兩鴻鵠。",
            "明珠脫氛翳，曉日破昏塞。",
            "宿障不盡除，胸次猶筆墨。",
            "君看說詩口，乃是拔山力。",
            "冷霜卧偃蹇，歲月飽封殖。",
            "誰能窺藩籬，未易得閫閾。",
            "政當歛光芒，不必須緣飾。",
            "相從無何鄉，敗衲依破裓。",
            "更令好事人，妙語添一則。"
        ],
        "title": "贈浹上人一上人",
        "id": "45dd7df4-6114-4f05-877f-c2c2f86a9586"
    },
    {
        "author": "張耒",
        "paragraphs": [
            "黄葉桑林赤土岡，蓬茅小逕度牛羊。",
            "似聞流乞之唐汝，歎息何人爲發倉。"
        ],
        "title": "絕句九首  其八",
        "id": "5f9ba99f-20dd-4d56-afc3-188f48feeafa"
    },
    {
        "author": "釋德洪",
        "paragraphs": [
            "氣與秋容一倍清，出塵風骨自天成。",
            "逢僧論性人皆說，指佛高談母亦驚。",
            "已覺君家鍾善慶，從來我法付豪英。",
            "他年勘徧諸方老，古寺編蒲更道情。"
        ],
        "title": "童子名道員年五歲餘不茹葷隨母往來禪林旦夕稍長即與落髪覓詩作此授之",
        "id": "95fbf594-744b-46e0-b10b-d7059fa2e22d"
    },
    {
        "author": "洪适",
        "paragraphs": [
            "上饒甿俗醇且古，千室鳴弦方按堵。",
            "黄堂丈人今循良，河南治平追鼻祖。",
            "訟棠留景分清陰，爐篆方羊燕寢深。",
            "笑談了却邦人事，游戲翰墨惟書林。",
            "自從真行易篆隸，草聖書絕馳極摯。",
            "游雲驚龍初振奇，渴驥怒猊爭作勢。",
            "臣中第一茲謂誰，寥寥典則其幾希。",
            "丈人尺牘妙天下，臧去收拾生光輝。",
            "作古要須從我始，直欲名家自成體。",
            "手追心摹前無人，一掃塵蹤有新意。",
            "縱橫經緯生胸中，落紙便與游絲同。",
            "繰甕繭車飛白雪，織簷蛛網破清風。",
            "一行一筆相聯屬，姿態規撫駭凡目。",
            "臨池漫勞三十年，千兔從教後人禿。",
            "舊聞呂向連錦書，百字環寫縈髮如。",
            "惜哉淟汩已無考，盍使北面稱臺輿。",
            "獨步不復名相甲，端恨二王無此法。",
            "只今四海書同文，使者來求至將押。"
        ],
        "title": "題信州吳傅朋郎中游絲書",
        "id": "61afe73e-df2f-4576-8f44-69da27aad55d"
    },
    {
        "author": "陸游",
        "paragraphs": [
            "鏡裏蕭蕭兩鬢衰，閑人正與老相宜。",
            "誰知翦燭焚香夜，恰是搓橙破橘時。",
            "莫道閉門無逸氣，尚能爲客誦新詩。",
            "君看江海寬多少，是處皆堪理釣絲。"
        ],
        "title": "小飲示座中",
        "id": "71b4b258-3c53-4069-8039-c9a74e46babc"
    },
    {
        "author": "汪元量",
        "paragraphs": [
            "渡頭風起柳摇絲，丁卯橋邊屋已稀。",
            "河草青青淮馬健，江花冉冉海鷗肥。",
            "一樽酒對三人飲，八字帆分兩岸飛。",
            "天末有人難問訊，仲連東去不須歸。"
        ],
        "title": "常州",
        "id": "c3424a3b-6d05-4083-a91a-2fb3a64a7599"
    },
    {
        "author": "李白",
        "paragraphs": [
            "黃帝鑄鼎於荆山，鍊丹砂。",
            "丹砂成黃金，騎龍飛上太清家。",
            "雲愁海思令人嗟，宮中綵女顏如花。",
            "飄然揮手凌紫霞，從風縱體登鸞車。",
            "登鸞車，侍軒轅。",
            "遨遊青天中，其樂不可言。"
        ],
        "tags": [
            "琴曲歌辞",
            "联想",
            "乐府",
            "抒情"
        ],
        "title": "飛龍引二首 一",
        "id": "af2f2138-fb22-49f8-b2f6-57abf04a7a4f"
    },
    {
        "author": "釋紹曇",
        "paragraphs": [
            "攀石捫蘿入杳冥，凌虛潜覺膽魂驚。",
            "陰崖擷瀑瑶花碎，枯葉翻霜錦樹榮。",
            "汲水僧歸龍洞去，采薇人踏虎蹤行。",
            "風流二老遺音在，度曲松濤萬壑清。",
            "雙磵奔流戰玉龍，浮屠雲鎖翠千重。",
            "只將一疏傳天下，大覺馿年識九峰。"
        ],
        "title": "游九峰",
        "id": "27447624-d484-45c7-94c3-b5222b286879"
    },
    {
        "author": "周密",
        "paragraphs": [
            "季鷹次第賦歸來，底用蓴鱸苦苦催。",
            "顧我已如無用木，從人自笑不然灰。",
            "江湖空有憂時歎，朝野應多濟世才。",
            "不信子牟存闕意，可能全付與銜盃。"
        ],
        "title": "次竹窗見寄韻",
        "id": "5a484978-28e9-4921-b9d7-edd993000ad7"
    },
    {
        "author": "楊萬里",
        "paragraphs": [
            "華亭沈虞卿，惠山尤延之。",
            "每見無雜語，只說林景思。",
            "試問景思有何好，佳句驚人人絕倒。",
            "句句飛從月外來，可羞王公薦穹昊。",
            "若人乘雲駕天風，秋衣剪菊裁芙蓉。",
            "暮宿銀漢朝蓬宮，我欲從之東海東。",
            "西湖柳色二三月，相逢一笑冠纓絕。",
            "醉招和靖叫東坡，一吸西湖湖欲竭。",
            "我醉自眠君自顛，路人往往指作仙。",
            "此輩何曾識此樂，識與不識俱可憐。",
            "別時花開今已落，思君令人瘦如鶴。",
            "夢裏隨君携酒瓢，同登天台度石橋。",
            "瀑泉界天瀉雲窟，長松拔地攙煙霄。",
            "與君聯句章未了，帝城鐘動西峰曉。",
            "海風吹墮珊瑚枝，乃是先生寄我詩。",
            "火雲燒江江水沸，君詩清涼過於水。",
            "定知來自雪巢底，恍然坐我天台寺。"
        ],
        "tags": [
            "西湖"
        ],
        "title": "林景思寄贈五言以長句謝之",
        "id": "8a82bb11-696c-469e-a8f4-ce87c141800c"
    },
    {
        "author": "陳造",
        "paragraphs": [
            "從君只比羊胛熟，得詩已可牛腰束。",
            "誰言此老四壁立，襞積錦繡羅羣玉。",
            "晨興諷誦暮編綴，未覺饑雷隠枵腹。",
            "我生嗜學類貪夫，婪酣欲訴南山竹。",
            "詩人到眼輒自慰，句法得君今意足。",
            "向來玄鑰笑談啟，大勝幾年膏火讀。",
            "駸駸警我欲川增，前之汗漫今邊幅。",
            "頗嗟詩客千鈞筆，不博長安一囊粟。",
            "人不求君君不即，高卧窮鄉數椽屋。",
            "苦無好事問奇字，寂寞寒庖供苜蓿。",
            "長篇短韻寫不平，日使貧交得驪目。",
            "握瑜不價自應爾，有底汲汲須圓曲。",
            "我有鴟夷繫短轅，持澆胸中三萬軸。",
            "尚恨不作多田翁，秔糯分君歲千斛。"
        ],
        "title": "謝翟元卿詩卷見投",
        "id": "e5de8cc9-609e-4e9a-bbab-01d7e2fb2386"
    },
    {
        "author": "梅堯臣",
        "paragraphs": [
            "郊外桃李花，赤赤復白白。",
            "爲君歌古曲，行子在南陌。",
            "衆人各已歸，春風送無跡。",
            "安知春風送，到處花當客。",
            "我病出獨難，併請春風讁。",
            "此情無遠近，千里不能隔。"
        ],
        "title": "奉和持國曼叔方叔送師直歸馬上同賦之什",
        "id": "7d3cf7a0-19f7-4054-9a9a-4eecb8b10a7d"
    },
    {
        "author": "邵雍",
        "paragraphs": [
            "君子與義，小人與利。",
            "與義日興，與利日廢。",
            "君子尚德，小人尚力。",
            "尚德樹恩，尚力樹敵。",
            "君子作福，小人作威。",
            "作福福至，作威禍隨。",
            "君子樂善，小人樂惡。",
            "樂惡惡至，樂善善歸。",
            "君子好譽，小人好毀。",
            "好毀人怒，好譽人喜。",
            "君子思興，小人思壞。",
            "思興召祥，思壞召怪。",
            "君子好與，小人好求。",
            "好與多喜，好求多憂。",
            "君子好生，小人好殺。",
            "好生道行，好殺道絕。"
        ],
        "title": "君子吟",
        "id": "aba480b8-4348-4e4c-aab0-308720a98cc0"
    },
    {
        "author": "王安石",
        "paragraphs": [
            "窗明兩不借，榻浄一籧篨。",
            "栩栩幽人夢，夭夭老者居。",
            "安能問香積，誰可告華胥。",
            "獨飯牆陰轉，看雲坐久如。"
        ],
        "title": "獨飯",
        "id": "012b7035-a21d-4ccb-b095-5f7a220ffcfd"
    },
    {
        "author": "趙蕃",
        "paragraphs": [
            "逢人問得甘陂寺，窈窕深穿翠剡來。",
            "細雨斜風勿渠忤，要令瀟洒滿吾懷。"
        ],
        "title": "宿甘陂寺",
        "id": "7be61909-35b5-42d6-91fa-6d5418f8777d"
    },
    {
        "author": "韓淲",
        "paragraphs": [
            "古來憎命達，今亦歎才難。",
            "我自厭時暑，人誰耐歲寒。",
            "升沉空早計，中外試徐看。",
            "莫爲多窮困，而懷常晏安。"
        ],
        "title": "書懷",
        "id": "9ab90385-324b-4799-ad15-9b246a167e42"
    },
    {
        "author": "劉克莊",
        "paragraphs": [
            "北郭西郊外，聯鞍共探春。",
            "惟應舊猿鳥，猶記兩詩人。"
        ],
        "title": "紀游十首  其五",
        "id": "d4eea81e-85ef-41cc-9095-7fd3f62efc91"
    },
    {
        "author": "宋伯仁",
        "paragraphs": [
            "春到已多時，遊人替衲衣。",
            "柳眠鶯喚醒，花瘦雨添肥。",
            "官事癡能了，人情久易非。",
            "一貧能自守，贏得掩柴扉。"
        ],
        "title": "春半",
        "id": "21b0ccaa-dc2e-4a55-855a-aa1b0ad3ef80"
    },
    {
        "author": "魏良臣",
        "paragraphs": [
            "峰列洪都秀，名賢隱此間。",
            "亂煙橫古木，啼鳥戀深山。",
            "我亦尋詩到，人誰訪戴還。",
            "高吟今不見，流水自潺潺。"
        ],
        "title": "棲賢山訪戴叔倫隱處",
        "id": "b4a2699a-23e7-46a3-af35-0e1e9092055b"
    },
    {
        "author": "陳棣",
        "paragraphs": [
            "冠佩追隨倏半生，每憐蕭艾倚蘭英。",
            "開懷共醉酒賢聖，得句寧論詩父兄。",
            "天賦君才行有用，人言我拙坐無成。",
            "登壇已拜風騷將，誰敢區區踵孟明。"
        ],
        "title": "諸公見和次韻呈鄭舜舉國錄瑞伯仙尉  其一",
        "id": "e7fd7a84-82f6-4899-a284-9767ad828a0f"
    },
    {
        "author": "釋義青",
        "paragraphs": [
            "於道無所證，方通萬法路。",
            "或明或暗行，不慎亦不護。",
            "月來松色寒，雲去青山露。",
            "今古天台橋，幾人能得度。"
        ],
        "title": "第九十四多子塔前頌",
        "id": "3a1eba1b-d886-417b-9f4e-c992246fb89c"
    },
    {
        "author": "孔武仲",
        "paragraphs": [
            "我家廬山下，緑竹常陰陰。",
            "春雷迸狂籜，萬點羣玉簮。",
            "别來經歲時，肌肉塵土侵。",
            "歘見此圖面，醒然豁煩襟。",
            "方幅藏萬里，環以青山岑。",
            "旁飛清泠泉，下有瀟洒林。",
            "恍惚如夢到，杖笻聽幽禽。",
            "欲投環堵室，浩渺忽難尋。",
            "人生諒自苦，一官泳蹄涔。",
            "搖尾争光華，豈知滄海深。",
            "虞卿衒白璧，季子夸黄金。",
            "貪得以忘我，俱非賢達心。",
            "何如返鄉國，坡塢窮差參。",
            "茅簷當天風，時聽笙簧音。"
        ],
        "tags": [
            "庐山"
        ],
        "title": "閣下觀竹笋圖",
        "id": "36fdc9d6-1f02-48fc-b890-a4ee5ff1a4ed"
    },
    {
        "author": "李白",
        "paragraphs": [
            "白玉誰家郎，回車渡天津。",
            "看花東上陌，驚動洛陽人。"
        ],
        "title": "橫吹曲辭 洛陽陌",
        "id": "7f968ba8-1a23-4916-8b55-97f03e8cfe1e"
    },
    {
        "author": "陳傅良",
        "paragraphs": [
            "澤國重陽花較遲，得花雖□□愁余。",
            "家家人醉鷄豚社，獨對西風憶鱠魚。"
        ],
        "title": "九日奉呈同僚四絕句  其一",
        "id": "de56a7cf-bf43-4477-af26-ea3513525f09"
    },
    {
        "author": "朱熹",
        "paragraphs": [
            "怪來朽壤耀瓊英，小斸傾筐可代耕。",
            "豢豹於人儘無分，蹲鴟從此不須生。",
            "雪鑱但使身長健，石鼎何妨手自烹。",
            "欲賦玉延無好語，羞論蜂蜜與羊羹。"
        ],
        "title": "次秀野雜詩韻 山藥",
        "id": "5f4a780d-0fe5-4bfd-8050-8275108fae3d"
    },
    {
        "author": "戴復古",
        "paragraphs": [
            "一景分明似渭川，竹山堂好以人賢。",
            "蘭亭價爲羲之重，峴首名因叔子傳。",
            "紫翠數峰長在眼，琅玕萬箇欲參天。",
            "老夫身墮塵埃底，遥挹清風亦洒然。"
        ],
        "title": "葉宗裔爲令叔求竹山詩  其二",
        "id": "027696de-4a5b-4bdc-bc0a-02495e995b45"
    },
    {
        "author": "李華",
        "paragraphs": [
            "乳床奇詭鑑清漣，碧落真人古洞天。",
            "十載南遊纔一到，不訪重補到難篇。"
        ],
        "title": "戊寅入嶺丁亥上元遊碧落洞",
        "id": "4f264f45-1c19-4a41-8eb6-32f00cf6e45c"
    },
    {
        "author": "郎士元",
        "paragraphs": [
            "數年音信斷，不意在長安。",
            "馬上相逢久，人中欲認難。",
            "一官今嬾道，雙鬢竟羞看。",
            "莫問生涯事，只應持釣竿。"
        ],
        "title": "長安逢故人",
        "id": "4352f313-6ae9-4e57-8f12-b5e3c54d24da"
    }
]